[{"title": ["নওয়াজ ও তার মেয়েকে মুক্তি দেয়ার নির্দেশ আদালতের", "পুলিশের গাড়িতে হামলার মামলায় সোহেল রিমান্ডে"], "content": ["পাকিস্তানের সাবেক প্রধানমন্ত্রী নওয়াজ শরীফ, তার মেয়ে মরিয়ম নওয়াজ এবং মেয়ে জামাইকে মুক্তি দেয়ার নির্দেশ দিয়েছেন দেশটির একটি আদালত। নওয়াজের বিরুদ্ধে কারাদণ্ডাদেশের রায় স্থগিত করেছেন আদালত। বুধবার এই সিদ্ধান্ত ঘোষণা করা হয়। চলতি বছর নওয়াজ শরীফ, তার মেয়ে এবং জামাইয়ের বিরুদ্ধে কারাদণ্ড ঘোষণা করে দুর্নীতিবিরোধী আদালত। নওয়াজের সঙ্গে তার মেয়ে মরিয়ম নওয়াজ ও মরিয়মের স্বামী মোহাম্মদ সফদারের বিরুদ্ধে যে দণ্ডাদেশের রায় ছিল তা স্থগিত করা হয়েছে। আদালতে আনুষ্ঠানিকতা শেষে যে কোনো সময় মুক্তি পেতে যাচ্ছেন তারা। বিস্তারিত আসছে... টিটিএন/এমএস", "গত জানুয়ারি মাসে শাহবাগ থানার দায়ের করা ওই মামলায় গ্রেপ্তার দেখিয়ে বুধবার তাকে আদালতে হাজির করলে ঢাকার মহানগর হাকিম এ এইচ এম তোয়াহা এই অনুমতি দেন। মামলার তদন্ত কর্মকর্তা গোয়েন্দা ‍পুলিশের এসআই আবদুল করিম বিএনপির এই যুগ্ম মহাসচিবকে আদালতে হাজির করে ১০ দিনের রিমান্ড আবেদন করেন। গত ৩০ জানুয়ারি খালেদা জিয়ার আদালতে হাজিরার দিনে প্রেস ক্লাবের কাছে বিক্ষোভরত বিএনপিকর্মীদের কয়েকজনকে পুলিশ আটক করলে হামলা চালিয়ে তাদের ছিনিয়ে নেওয়া হয়। ঢাকা মহানগর দক্ষিণ বিএনপির সভাপতি সোহেল ওই হামলার মদদদাতা ছিলেন বলে আদালতে দেওয়া পুলিশ প্রতিবেদনে দাবি করা হয়েছে। জিয়া এতিমখানা ট্রাস্ট দুর্নীতির মামলার রায়ের আগের এই সংঘর্ষের ঘটনায় শাহবাগ থানায় দায়ের করা আরেকটি মামলায় সোহেলের রিমান্ড শুনানি হবে ২৫ সেপ্টেম্বর। ছাত্রদল ও স্বেচ্ছাসেবক দলের সাবেক সভাপতি সোহেলকে মঙ্গলবার সন্ধ্যায় গুলশান থেকে গ্রেপ্তার করে পুলিশ। নাশকতাসহ বিভিন্ন অভিযোগে অর্ধশতাধিক মামলার আসামি সোহেলকে দীর্ঘদিন ধরেই খুঁজছিল পুলিশ। শান্তিনগরে তার বাড়িতে একাধিকবার তল্লাশিও চালানো হয়েছিল। গত ১ সেপ্টেম্বর নয়া পল্টনের জনসভায় হাবিব-উন নবী খান সোহেল তবে এর মধ্যেও দলীয় বিভিন্ন কর্মসূচিতে অংশ নিচ্ছিলেন সোহেল। গত ১ সেপ্টেম্বর নয়া পল্টনে বিএনপির কেন্দ্রীয় কার্যালয়ের সামনে জনসভাতেও তাকে দেখা গিয়েছিল। আদালতে সোহেলের আইনজীবী নুরুজ্জামান তপন দাবি করেন, রাজনৈতিক প্রতিহিংসাবশত বিএনপি নেতাকে এই মামলায় জড়ানো হয়েছে। জাতীয় নির্বাচনের আগে তার জনপ্রিয়তায় ভীত হয়ে সরকারের একটি মহল এই কাজ করেছে। “মামলা হয়েছে ১২৯ দিন আগে। এতদিনেও তাকে কেন ধরা হল না? তিনি তো প্রকাশ্যেই ছিলেন। এখন ধরার পেছনে উদ্দেশ্য আছে। অন্য কারণ আছে।” এতদিনেও মামলার তদন্ত শেষ না হওয়াকে ‘পুলিশের ব্যর্থতা’ হিসাবে দেখান সোহেলের আইনজীবী।"]}, {"title": ["ভারতের দুই পরিবর্তন, পাকিস্তান একাদশে চার পেসার", "ভারতের বিপক্ষে টস জিতে ব্যাটিং নিয়েছে পাকিস্তান", "ফোনে তামিমের খোঁজ নিলেন প্রধানমন্ত্রী", "এএফসি কিশোরী ফুটবল : লেবাননকে ৮ গোলে উড়িয়ে দিল বাংলাদেশ", "সম্ভাবনার দুয়ারে মুমিনুল-শান্ত", "মুশফিককে বিশ্রাম দেওয়ার কথা ভাবছে দল", "অদ্ভুতুড়ে সূচির ফাঁদে বাংলাদেশ", "পিএসজির বিপক্ষে লিভারপুলের রোমাঞ্চকর জয়", "মেসির হ্যাটট্রিকে বার্সার চমৎকার শুরু", "রোনালদোকে ছাড়িয়ে হ্যাটট্রিকের রেকর্ড মেসির", "লেবাননকে উড়িয়ে দিল বাংলাদেশের মেয়েরা"], "content": ["বহুল প্রতীক্ষিত পাকিস্তান আর ভারতের লড়াই শুরু। এশিয়া কাপে যে ম্যাচটির দিকে তাকিয়ে পুরো ক্রিকেট বিশ্ব। ভারত-পাকিস্তান লড়াই মানেই তো যুদ্ধ যুদ্ধ আমেজ। এশিয়া কাপের সবচেয়ে উত্তেজনাপূর্ণ ম্যাচ। দুবাইয়ে দুই চিরপ্রতিদ্বন্দ্বির ম্যাচে টসে জিতেছে পাকিস্তান। প্রথমে ব্যাটিংয়ের সিদ্ধান্ত নিয়েছে সরফরাজ আহমেদের দল। এবারের এশিয়া কাপে নিজেদের প্রথম ম্যাচে জয় দিয়ে শুরু করেছে ভারত-পাকিস্তান দুই দলই। দুই দলই তাদের প্রথম ম্যাচে হারিয়েছে হংকংকে। তবে পাকিস্তান হংকংকে উড়িয়ে দিয়ে শুরু করলেও জিততে ঘাম ঝড়েছে ভারতের। আজ চিরপ্রতিদ্বন্দ্বিদের বিপক্ষে তাই আর কোনো পরীক্ষা-নিরীক্ষায় যাচ্ছে না রোহিত শর্মার দল। ভারত দলে এনেছে দুটি পরিবর্তন। বাদ পড়েছেন শার্দুল ঠাকুর আর হংকংয়ের বিপক্ষে দারুণ বোলিং করা খলিল আহমেদ। তাদের বদলে একাদশে এসেছেন হার্দিক পান্ডিয়া আর জাসপ্রিত বুমরাহ। পাকিস্তান অপরিবর্তিত একাদশ নিয়ে মাঠে নেমেছে। তাদের দলে চার পেসার-মোহাম্মদ আমির, হাসান আলি, উসমান খানের সঙ্গে পেস বোলিং অলরাউন্ডার ফাহিম আশরাফ। পাকিস্তান একাদশ : ইমাম উল হক, ফাখর জামান, বাবর আজম, শোয়েব মালিক, সরফরাজ আহমেদ (অধিনায়ক), আসিফ আলি, শাদাব খান, ফাহিম আশরাফ, মোহাম্মদ আমির, হাসান আলি, উসমান খান। ভারত একাদশ : রোহিত শর্মা (অধিনায়ক), শেখর ধাওয়ান, আম্বাতি রাইডু, মহেন্দ্র সিং ধোনি, দিনেশ কার্তিক, কেদর যাদব, হার্দিক পান্ডিয়া, ভুবনেশ্বর কুমার, জাসপ্রিত বুমরাহ, ইয়ুজবেন্দ্র চাহাল, কুলদ্বীপ যাদব। এমএমআর/জেআইএম", "এশিয়া কাপের সবচেয়ে উত্তেজনাপূর্ণ ম্যাচ, মুখোমুখি ভারত আর পাকিস্তান। দুবাইয়ে দুই চিরপ্রতিদ্বন্দ্বির ম্যাচে টসে জিতেছে পাকিস্তান। প্রথমে ব্যাটিংয়ের সিদ্ধান্ত নিয়েছে সরফরাজ আহমেদের দল। এবারের এশিয়া কাপে নিজেদের প্রথম ম্যাচে জয় দিয়ে শুরু করেছে ভারত-পাকিস্তান দুই দলই। দুই দলই তাদের প্রথম ম্যাচে হারিয়েছে হংকংকে। ২০১৭ সালের চ্যাম্পিয়ন্স ট্রফির পর এবারই প্রথমবারের মুখোমুখি হতে যাচ্ছে ভারত আর পাকিস্তান। ক্রিকেট বিশ্বে যে ম্যাচটিকে ঘিরে ভীষণ আগ্রহ উদ্দীপনা।", "আহত জাতীয় দলের ওপেনার তামিম ইকবালের খোঁজখবর নিয়েছেন প্রধানমন্ত্রী শেখ হাসিনা। তামিমের বর্তমান শারীরিক অবস্থা জানার জন্য আজ বুধবার দুপুরে তামিম ইকবালকে ফোন করেন প্রধানমন্ত্রী। প্রধানমন্ত্রীর উপ-প্রেস সচিব আশরাফুল আলম খোকন বিষয়টি নিশ্চিত করেছেন। দুবাইয়ে এশিয়া কাপের প্রথম ম্যাচে শ্রীলঙ্কার বিপক্ষে খেলতে গিয়ে আহত হন তামিম ইকবাল। ব্যান্ডেজ করা হাত নিয়েই দলের প্রয়োজনে ঝুঁকি নিয়ে খেলতে নামেন। বাংলাদেশের ওপেনার খেলতে নামার পরই একটি বল খেললেও দলের খাতায় মুশফিক-তামিমের শেষ জুটিতে যোগ হয় ৩২ রান। ওই খেলায় জয় পায় বাংলাদেশ। ব্যান্ডেজ করা হাত নিয়েই খেলতে নেমে প্রশংসিত হন তামিম ইকবাল। প্রধানমন্ত্রী শেখ হাসিনা বলেন, ‘তোমরা দেশের সম্পদ। বহির্বিশ্বে দেশের মুখ দিন দিন উজ্জ্বল করেছ। নিজেদের শরীরের প্রতিও যত্ন নিতে হবে। খেলায় হার-জিত থাকবেই।’ ওই দিনের ম্যাচে সাহসী ভূমিকার জন্য তামিম ইকবালকে ধন্যবাদ জানান প্রধানমন্ত্রী। তামিম ইকবালকে প্রয়োজনে বিদেশে গিয়ে চিকিৎসা করানোর জন্য বলেন প্রধানমন্ত্রী। কুণ্ঠাবোধ না করে যেকোনো বিষয় তাঁকে জানানোর কথাও বলেন প্রধানমন্ত্রী।", "বাহরাইনকে ১০ গোলে হারানোর পর আরেকটি বড় জয় পেল বাংলাদেশ। বুধবার কমলাপুর বীরশ্রেষ্ঠ শহীদ সিপাহী মোহাম্মদ মোস্তফা কামাল স্টেডিয়ামে এএফসি কিশোরী ফুটবলে বাংলাদেশ ৮-০ গোলে হারিয়েছে লেবাননকে। প্রথমার্ধে বাংলাদেশ এগিয়েছিল ৫-০ গোলে। জোড়া গোল করেছেন সাজেদা তহুরা, শামসুন্নাহার। একটি করে গোল করেছেন আনাই ও রোজিনা। এ জয়ে বাংলাদেশ দুই ম্যাচে ৬ পয়েন্ট নিয়ে গ্রুপের শীর্ষে। একাধিক সুযোগ নষ্টের পর বাংলাদেশ এগিয়ে যায় ১৪ মিনিটে। মনিকা চাকমার পাস ধরে এক ডিফেন্ডারকে কাটিয়ে গোল করেন সাজেদা। ১৯ মিনিটে ব্যবধান দ্বিগুণ করে স্বাগতিক কিশোরীরা। তহুরার শট ক্লিয়ার করতে গিয়ে নিজেদের জালে বল পাঠান লেবাননের শোফিয়ে। তহুরার দারুণ গোলে বাংলাদেশ ৩-০ গোলে এগিয়ে যায় ২৩ মিনিটে। আখি খাতুনের লম্বা পাস ধরে বক্সে ঢুকে দুর্দান্ত গোল করেন এ স্ট্রাইকার। বাংলাদেশ ব্যবধান ৪-০ করে ২৬ মিনিটে আনাই মগিনির গোলে। আখির পাস থেকে ডান দিক দিয়ে ঢুকে কোনাকুনি শটে গোল করেন আনাই। ৪০ মিনিটে পঞ্চম গোল করে বাংলাদেশ। আখির লম্বা পাস ধরে নিজের দ্বিতীয় গোল করেন সাজেদা। দ্বিতীয়ার্ধের শুরুতেই ব্যবধান বাড়িয়ে নেয় স্বাগতিক কিশোরীরা। ৪৮ মিনিটে লেবাননের এক ডিফেন্ডারের কাছ থেকে বল কেড়ে নিয়ে ছোট শামসুন্নাহার গোলরক্ষকের পাশ দিয়ে ব্যবধান ৬-০ করেন। ৬৩ মিনিটে আবার ছোট শামসুন্নাহারের গোল। সুলতানার নিচু ক্রস ধরে গোল করেন এ ফরোয়ার্ড। বাংলাদেশ ব্যবধান ৮-০ করে ৭৫ মিনিটে। বদলি ইলামনির পাস থেকে গোল করেন আরেক বদলি রোজিনা আক্তার।", "এই সম্ভাবনা এসেছে অবশ্য অনেক বড় মূল্য চুকিয়ে। চোটের কারণে ছিটকে গেছেন দেশের সফলতম ব্যাটসম্যান তামিম ইকবাল। চোটের কারণেই বৃহস্পতিবার আফগানিস্তানের বিপক্ষে বিশ্রাম পেতে পারেন প্রথম ম্যাচের নায়ক মুশফিকুর রহিম। তামিমের জায়গায় ওয়ানডে অভিষেক প্রায় নিশ্চিত শান্তর। আর মুশফিক না খেললে কপাল খুলতে পারে মুমিনুলের। গত ঢাকা প্রিমিয়ার লিগের সর্বোচ্চ রান স্কোরার ছিলেন শান্ত। তরুণ বাঁহাতি ব্যাটসম্যানকে এবার স্কোয়াডে রাখা হয়েছে তামিমের চোট সমস্যা মাথায় রেখেই। সেই চোট ঝামেলা না বাধালেও নতুন পাওয়া চোটে ছিটকে গেছেন তামিম। সামনে এসেছেন শান্ত। গত বছরের জানুয়ারিতে কয়েকজনের ইনজুরিতে হুট করে একটি টেস্ট খেলে ফেলেছিলেন। অনেক দিন থেকেই দুয়ারে কড়া নাড়তে থাকা এই ব্যাটসম্যান এবার ওয়ানডেতে পাচ্ছেন নিজেকে মেলে ধরার সুযোগ। মুশফিক না খেললে মুমিনুল ও আরিফুল হকের একজন ঢুকবেন একাদশে। আপাতত মিলছে মুমিনুলের ব্যাটে ভরসার ওজন রাখার ইঙ্গিত। চূড়ান্ত সিদ্ধান্ত হবে ম্যাচের আগের দিন। মুমিনুল ফিরলে তার জন্যও এটি একরকম শুরুর মতোই। ২৬টি ওয়ানডে খেলেছেন বটে, তবে শেষটি সেই ২০১৫ বিশ্বকাপে। গত কয়েক বছরে তার ওয়ানডে ক্যারিয়ারে জমেছে ধুলোর স্তর। একদিক থেকে তাই মুমিনুলের কাজটা বেশি কঠিন। তাকে লড়াই করতে হবে নিজের অতীতের সঙ্গে। নিজেকে চেনাতে হবে নতুন করে। কোচ রোডস রোমাঞ্চিত দুজনকে নিয়েই। বাংলাদেশের কোচ হয়ে আসার পর শুরুর সময়টাতেই মুমিনুলকে বেশ মনে ধরেছিল কোচের। তবে দল সংশ্লিষ্ট সূত্রগুলোর খবর, ক্রমে তার আগ্রহ বেশি জমেছে শান্তকে ঘিরেই। বাংলাদেশের ইংলিশ কোচের সবচেয়ে প্রিয় ছাত্রদের একজন ২০ বছর বয়সী শান্ত। সম্ভাবনার কথা বলার আগে কোচের কণ্ঠে অবশ্য বিষাদের ছোঁয়া। তবে সেই অপ্রাপ্তিকেই কোচ রূপ দিতে চান নতুন প্রাপ্তিতে। “তামিমকে এই টুর্নামেন্টে আর না পাওয়া দেশের জন্য ও দলের মনোবলের জন্য বড় ধাক্কা। তবে জীবনে একটি দরজা কারও জন্য বন্ধ হওয়া মানে আরেকজনের জন্য দরজা খুলে যাওয়া। অনেকেই আছে খেলাধুলায় নিজের নাম গড়তে চায় কিন্তু সুযোগ সেভাবে পায় না। তামিমের চোট মানে এখানে অন্য কেউ সুযোগ পাবে।” সেই ‘অন্য কেউ’ এখানে আপাতত শান্ত। যদিও ওপেনিংয়ে তামিমের যোগ্য একজন সঙ্গী খোঁজার চলমান অভিযানে বার কয়েক কথা হয়েছে মুমিনুলকে বাজিয়ে দেখার। তবে বিকল্প ওপেনার হিসেবে স্কোয়াডে জায়গা পাওয়া শান্তই আপাতত এগিয়ে। তামিমের ঘাটতি পুষিয়ে দেওয়া সম্ভব নয়, তবে শান্তর মাঝে কোচ দেখছেন অমিত সম্ভাবনা। “তামিম নেই, তবে মুমিনুল ও শান্তকে পেয়ে আমরা যথেষ্টই সৌভাগ্যবান, যারা তামিমের জায়গায় খেলতে পারে। তামিমের অভাব পূরণ করা মোটেও সহজ নয়। তবে ওরা দুজনই দারুণ সম্ভাবনাময়।” “শান্ত আন্তর্জাতিক ক্রিকেট খুব বেশি খেলেনি। মুমিনুলের চেয়ে ওর ব্যাপারটি আলাদা। ওর সবচেয়ে উল্লেখযোগ্য ব্যাপার হলো প্রচণ্ড আত্মবিশ্বাস। গত মাস তিনেকে নিজের খেলাও বেশ বিকশিত করেছে।” ওপেনিংয়ে শেষ পর্যন্ত শান্ত সুযোগ পেলে মুমিনুলকে অপেক্ষায় থাকতে হবে মুশফিক না খেললে তার বদলি হিসেবে সুযোগ পাওয়ার আশায়। মুমিনুলকে আবার রঙিন পোশাকে দেখতে রোমাঞ্চ নিয়ে অপেক্ষায় কোচও। “মুমিনুল টেস্ট ক্রিকেটে দারুণ সাফল্য পেয়েছে। ওর রেকর্ড দুর্দান্ত। তার মানে সে আন্তর্জাতিক পর্যায়ে খেলতে পারে। আমি খুবই খুশি যে সে ওয়ানডে স্কোয়াডে নিজের জায়গা আদায় করে নিয়েছে। কারণ ভালো ক্রিকেটার হলে সব ফরম্যাটেই ভালো খেলার কথা। আমার বিশ্বাস সে পারবে।” বাংলাদেশের ওয়ানডে দলে তামিমের ভূমিকা ভীষণ গুরুত্বপূর্ণ। ইনিংস ভালোভাবে শুরু করাই শুধু নয়, একটা প্রান্ত আগলে দলকে লম্বা সময় ভরসা জুগিয়েও যেতে হয় তাকে। দল তার দিকে তাকিয়ে থাকে বড় ইনিংসের জন্য। সেই ভূমিকা পালন করবে কে? শান্তর অভিষেক। লিটন দাস এখনও নিজের জায়গাই পাকা করতে পারছেন না। দুই ওপেনারের সম্ভাব্য ভূমিকা নিয়ে তাই থাকছে কৌতুহল। রোডস ব্যপারটিকে খুব জটিল করে দেখতে চাইছেন না। “আমি তাকে (তামিমের বদলি ওপেনার) তামিমের মতো ব্যাট করতে বলব না, তাকে নিজের মতোই ব্যাট করতে বলব। শান্ত হোক বা মুমিনুল, নিজেদের খেলাটাই খেলুক। ওয়ানডেতে শুরুটা ভালো করা অবশ্যই গুরুত্বপূর্ণ। তবে সবচেয়ে গুরুত্বপূর্ণ হচ্ছে মাঝের সময়টুকু। এই সময়টায় উইকেট হারাতে থাকলে দলকে ভুগতে হয়।” “এখন শান্ত বা মিনি (মুমিনুল) যদি ভালো শুরু করতে পারে, নিজেদের কাজ ওরা জানে। পাওয়ার প্লের সর্বোচ্চ ফায়দা নিতে হবে। এমনও হতে পারে, লিটনের দায়িত্ব থাকল লম্বা ইনিংস খেলা। তবে সবাই জানে কিভাবে খেলতে হবে। দলের পরিকল্পনার সঙ্গে মানিয়ে নেওয়ার মত ক্রিকেটার থাকা গুরুত্বপূর্ণ।” শেষ পর্যন্ত ওপেনিং হোক বা মিডল অর্ডারে, শান্ত হোক বা মুমিনুল, রোডস দুজনকেই দেখতে চান নির্ভার ক্রিকেট খেলতে। “ওদের প্রতি আমার বার্তা থাকবে নির্ভার থাকা। মিনি ভাবতে পারে যে দলে ফিরে তাকে কিছু প্রমাণ করতে হবে। অতিরিক্ত চেষ্টা করলে সেটি হবে সবচেয়ে বড় সমস্যা। নির্ভার থেকে চ্যালেঞ্জ উপভোগ করতে হবে। খুব ভালো ব্যাটসম্যান হতে পারে সে।” “শান্তর ক্ষেত্রেও ব্যাপারটি একই। অভিষেকে কিছু করার চাপ নিতে পারে সে। হয়ত একটু নার্ভাসও থাকবে এমন বড় টুর্নামেন্টে খেলতে নেমে। কিন্তু সে যদি নির্ভার থেকে উপভোগ করতে পারে, আমার বিশ্বাস সেও খুব ভালো করতে পারে।”", "সোমবার এশিয়া কাপে শ্রীলঙ্কাকে হারিয়ে ‘বি’ গ্রুপের ফয়সালা করে দিয়েছে আফগানিস্তান। প্রথম ম্যাচে বাংলাদেশ হারিয়েছিল শ্রীলঙ্কাকে। প্রথম তিন দিনের মধ্যে দুটি ম্যাচ হেরেই টুর্নামেন্ট থেকে বিদায় নিয়েছে পাঁচ বারের চ্যাম্পিয়ন শ্রীলঙ্কা। সুপার ফোরে উঠেছে বাংলাদেশ ও আফগানিস্তান। মুশফিককে বিশ্রাম দেওয়ার সুযোগ করে দিচ্ছে দুই দলের গ্রুপের নির্ধারিত হয়ে যাওয়াই। বৃহস্পতিবার আবু ধাবিতে আফগানদের মুখোমুখি হবে বাংলাদেশ। গ্রুপ চ্যাম্পিয়ন ও রানার্সআপ নির্ধারণ হওয়া ছাড়া দৃশ্যত আর কোনো হিসাব নেই এই ম্যাচে। বাংলাদেশের টিম ম্যানেজমেন্ট তাতে একটু স্বস্তির নিশ্বাস ফেলার সুযোগ পাচ্ছে। তামিম ইকবাল ছিটকে গেছেন চোট নিয়ে। মুশফিকও না খেলা মানে দলের সেরা দুই ব্যাটসম্যানকে ছাড়া মাঠে নামা। তবে ম্যাচের ওজন কম বলেই এটা ভাবতে পারছে দল। গত শনিবার টুর্নামেন্টের প্রথম ম্যাচের আগে মুশফিকের পুরোনো পাঁজরের ব্যথা মাথাচাড়া দিয়ে ওঠে আবার। এক পর্যায়ে খেলা নিয়েও জমেছিল শঙ্কার মেঘ। শেষ পর্যন্ত ব্যথানাশক নিয়ে ম্যাচটি খেলেছেন মুশফিক। শুরুর বিপর্যয় থেকে বাংলাদেশকে উদ্ধার করেছেন ১৪৪ রানের অসাধারণ ইনিংসে। পাঁজরের ব্যথার কারণে বেশ কবারই বেশ ধুঁকেতে হয়েছে মুশফিককে। কিন্তু হাল ছাড়েননি। দেড়শ বলের ইনিংসটিই গড়ে দিয়েছিল বাংলাদেশের জয়ের ভিত। ম্যাচের পরও যায়নি মুশফিকের ব্যথা। এমনিতে যিনি কখনও ঐচ্ছিক অনুশীলনও মিস করেন না, সেই মুশফিক সোমবার অনুশীলন করতে পারেননি ব্যথার তীব্রতায়। মূলত এরপরই তাকে বিশ্রাম দেওয়ার কথা জোড়ালো ভাবে ভাবতে শুরু করেছে দল। চূড়ান্ত সিদ্ধান্ত যদিও হবে ম্যাচের আগের দিন। তবে আফগানদের চ্যালেঞ্জ সামলাতে শেষ পর্যন্ত তামিমের পাশাপাশি মুশফিককে না পাওয়ার সম্ভাবনা বেশ প্রবল।", "এবারের এশিয়া কাপের খেলা দুই শহরে হলেও দলগুলো থাকছে কেবল দুবাইয়ে। আবু ধাবির ম্যাচ দুবাইয়ের হোটেল থেকে বাসে গিয়ে খেলে আবার ফিরছে রাতে। বৃহস্পতিবার বাংলাদেশ ও আফগানিস্তান ম্যাচে জয়ী দল হবে এই গ্রুপের চ্যাম্পিয়ন। এমনিতেই এই দুই দলের অপেক্ষায় কঠিন চ্যালেঞ্জ। বৃহস্পতিবার গ্রুপ পর্বের ম্যাচের পর দুটি দলেরই শুক্র ও রোববার সুপার ফোরের দুটি ম্যাচ। মানে তাপদাহে চারদিনের মধ্যে খেলতে হবে তিনটি ম্যাচ। তবে গ্রুপ চ্যাম্পিয়ন দলের বিপদ আরও বেশি। গ্রুপ পর্বের এই দুই ম্যাচই খেলতে হবে তাদের আবু ধাবিতে গিয়ে! বিস্ময়কর ভাবে গ্রুপ রানার্স আপ দলের ওপর চাপ কম। সড়কপথে টানা ভ্রমণের ঝক্কি পোহাতে হবে না তাদের, ম্যাচ দুটি দুবাইয়েই। চ্যাম্পিয়ন দলের বিপদ শেষ নয় এখানেই। রোববার সুপার ফোরের দ্বিতীয় ম্যাচের পর শেষ ম্যাচ খেলতে হবে তাদের মঙ্গলবারই। অথচ এই গ্রুপের রানার্সআপ দল পাবে বাড়তি আরেকটি দিন বিশ্রাম। তাদের শেষ ম্যাচ বুধবার। সূচির এই জটিলতা ভাবাচ্ছে বাংলাদেশ কোচ স্টিভ রোডসকে। চ্যালেঞ্জটা কঠিন বলে সেভাবেই প্রস্তুতি নিতে চান কোচ। “আমাদেরকে ব্যাপারটা নিয়ে ভাবতে হবে। আসলেই আমাদের জন্য সূচি ঠাসা। এই কঠিন কন্ডিশনে অল্প সময়ের মধ্যে অনেক ক্রিকেট খেলতে হবে আমাদের। অনেক ভ্রমণও করতে হতে পারে। তবে আমরা জয়ের জন্যই মাঠে নামব।”", "অ্যানফিল্ডে মঙ্গলবার রাতে চ্যাম্পিয়ন্স লিগের গ্রুপ পর্বে নিজেদের প্রথম ম্যাচে ৩-২ গোলে জিতেছে লিভারপুল। ড্যানিয়েল স্টারিজ ও জেমস মিলনারের গোলে ২-০ গোলে এগিয়ে যায় লিভারপুল। প্রথমার্ধে তমা মুনিয়ের গোলে ব্যবধ্স কমায় পিএসজি। দ্বিতীয়ার্ধে খেলার ধারার বিপরীতে কিলিয়ান এমবাপের গোলে ফেরায় সমতা। কিন্তু শেষরক্ষা হয়নি। পার্থক্য গড়ে দেন ফিরমিনো। ক্লাব ফুটবলের অন্যতম দুই সেরা আক্রমণভাগের লড়াইয়ের আগমুহূর্তটা লিভারপুল সমর্থকদের জন্য ছিল কিছুটা হতাশানজক। গত শনিবার লিগ ম্যাচে চোখে আঘাত পেয়ে শঙ্কায় থাকা ফিরমিনোকে ছাড়াই একাদশ সাজান কোচ ইয়ুর্গেন ক্লপ। তবে তাতে দলটির আক্রমণাত্মক খেলায় ছেদ পড়েনি। সপ্তম মিনিটেই এগিয়ে যেতে পারতো তারা; কিন্তু ডাচ ডিফেন্ডার ভার্জিল ভন ডাইকের ভলি দারুণ নৈপুণ্যে ঠেকিয়ে দেন ফরাসি গোলরক্ষক আলফুঁস আরিওলা। ফিরমিনোর চোটে সুযোগ পাওয়া স্টারিজের গোলে ৩০তম মিনিটে এগিয়ে যায় লিভারপুল। বাঁ দিক থেকে স্বদেশি ডিফেন্ডার অ্যান্ড্রু রবার্টসনের ক্রসে হেডে গোলরক্ষককে পরাস্ত করেন ইংলিশ ফরোয়ার্ড। ৩৬তম মিনিটে সফল স্পট কিকে ব্যবধান দ্বিগুণ করেন ইংলিশ মিডফিল্ডার মিলনার। ডাচ মিডফিল্ডার জর্জিনিয়ো ভেইনালডামকে পিএসজির ডিফেন্ডার হুয়ান বের্নাত অহেতুক ফাউল করলে পেনাল্টিটি পায় লিভারপুল। ৪০তম মিনিটে ব্যবধান কমিয়ে দলকে লড়াইয়ে ফেরান মুনিয়ে। বাঁ দিক থেকে ডি-বক্সে উড়ে আসা বল রবার্টসনের গায়ে লেগে অরক্ষিত বেলজিয়ান ডিফেন্ডার মুনিয়ের পায়ে গিয়ে পড়ে। জোরালো শটে জাল খুঁজে নেন তিনি। ৫৮তম মিনিটে গোলমুখে আলগা বল পেয়ে ফাঁকা জালে পাঠিয়েছিলেন মোহামেদ সালাহ। কিন্তু আগমুহূর্তে আরিওলাকে স্টারিজ ফাউল করায় গোল মেলেনি। চার মিনিট পর ছোট ডি-বক্সে সহজ একটি সুযোগ নষ্ট করেন স্টারিজ। ৭৪তম মিনিটে স্টারিজকে বসিয়ে ব্রাজিলিয়ান ফরোয়ার্ড ফিরমিনোকে নামান কোচ। ৮২তম মিনিটে দুরূহ কোণ থেকে আরিওলার দুপায়ের ফাঁক দিয়ে সাদিও মানের শট পোস্ট ঘেঁষে চলে যায়। ওখান থেকে পাল্টা আক্রমণে খেলার ধারার বিপরীতে সমতায় ফেরে অতিথিরা। ৮৩তম মিনিটে সালাহর ভুলে বল পেয়ে দারুণ ক্ষিপ্রতায় এগিয়ে যাওয়া নেইমারকে চ্যালেঞ্জ জানায় এক ডিফেন্ডার। ডি-বক্সে বল পেয়ে যান এমবাপে। ডান পায়ের জোরালো শটে গোলরক্ষকেক পরাস্ত করেন ফরাসি ফরোয়ার্ড। এরপর ফিরমিনোর সেই দুর্দান্ত ফিনিশিং। যোগ করা সময়ের প্রথম মিনিটে ঠিকানা খুঁজে পান ব্রাজিলিয়ান ফরোয়ার্ড। ভার্জিল ভন ডাইকের পাস পেয়ে ডি-বক্সে সামনে থাকা এক জনকে কাটিয়ে কোনাকুনি শটে বল ঠিকানায় পাঠান তিনি।   ‘সি’ গ্রুপের আরেক ম্যাচে সার্বিয়ার রেড স্টার বেলগ্রেডের মাঠে গোলশূন্য ড্র করেছে ইতালির নাপোলি। ‘এ’ গ্রুপে ফরাসি ক্লাব মোনাকোর মাঠে ২-১ গোলে জিতেছে আতলেতিকো মাদ্রিদ। ১৮তম মিনিটে সামুয়েলের গোলে পিছিয়ে পড়ার পর ৩১তম মিনিটে দিয়েগো কস্তার গোলে সমতায় ফেরে স্পেনের ক্লাবটি। আর প্রথমার্ধের যোগ করা সময়ে হোসে হিমেনেসের গোলে জয় নিয়ে মাঠ ছাড়ে তারা। এই গ্রুপের অন্য ম্যাচে বেলজিয়ামের ক্লাব ব্রুজের মাঠে ১-০ গোলে জিতেছে জার্মান ক্লাব বরুসিয়া ডর্টমুন্ড। ‘ডি’ গ্রুপে ঘরের মাঠে রাশিয়ার লোকোমোতিভ মস্কোকে ৩-০ গোলে হারিয়েছে তুরস্কের গালাতাসারাই। অন্য ম্যাচে জার্মানির শালকের মাঠে ১-১ গোলে ড্র করেছে পর্তুগালের পোর্তো।", "কাম্প নউয়ে মঙ্গলবার স্থানীয় সময় বিকালে ইউরোপ সেরা প্রতিযোগিতার গ্রুপ পর্বে নিজেদের প্রথম ম্যাচে ডাচ চ্যাম্পিয়নদের ৪-০ গোলে হারায় এরনেস্তো ভালভেরদের দল। ম্যাচের শুরু থেকে একের পর এক আক্রমণ করতে থাকা বার্সেলোনা ২১তম মিনিটে প্রথম ভালো সুযোগ পায়। মেসির দারুণ পাস পেয়ে দুরূহ কোণ থেকে পাশের জালে মারেন লুইস সুয়ারেস। মেসির অসাধারণ নৈপুণ্যে ৩১তম মিনিটে এগিয়ে যায় বার্সেলোনা। প্রায় ২২গজ দূর থেকে বাঁকানো ফ্রি-কিকে পোস্ট ঘেঁষে জাল খুঁজে নেন অধিনায়ক। দ্বিতীয়ার্ধের নবম মিনিটে ডান দিক থেকে ডি-বক্সে ঢোকা সুয়ারেসের কাটব্যাক ফাঁকায় পেয়ে উড়িয়ে মারেন ফিলিপে কৌতিনিয়ো। তিন মিনিট পর ব্রাজিলিয়ান মিডফিল্ডারের বাঁকানো শট কর্নারের বিনিময়ে ঠেকান পিএসভি গোলরক্ষক। ৬৭তম মিনিটে ডি-বক্সের ঠিক বাইরে থেকে সুয়ারেসের উঁচু শট গোলরক্ষককে পরাস্ত করলেও ক্রসবারে বাধা পায়। দেম্বেলের একক নৈপুণ্যে দ্বিতীয় গোলের দেখা পায় বার্সেলোনা। ৭৪তম মিনিটে কৌতিনিয়োর পাস পেয়ে দুই মিডফিল্ডারের মধ্যে দিয়ে বল নিয়ে বের হয়ে একটু এগিয়ে আরেক জনকে কাটিয়ে বুলেট গতির শটে লক্ষ্যভেদ করেন ফরাসি ফরোয়ার্ড। আর ৭৭তম মিনিটে ইভান রাকিতিচের উঁচু করে বাড়ানো বল ডি-বক্সে পেয়ে প্রথম ছোঁয়ায় ব্যবধান আরও বাড়িয়ে জয় প্রায় নিশ্চিত করে ফেলেন মেসি। চার মিনিট পর ১০ জনের দলে পরিণত হয় বার্সেলোনা। লোসানোকে ফাউল করায় দ্বিতীয় হলুদ কার্ড দেখে মাঠছাড়া হন ফরাসি ডিফেন্ডার সামুয়েল উমতিতি। তবে তাতে পাঁচবারের চ্যাম্পিয়নদের আক্রমণের ধার একটু কমেনি। তারই ধারাবাহিকতায় ৮৭তম মিনিটে হ্যাটট্রিক পূরণ করেন মেসি। সুয়ারেসের বাড়ানো বল ধরে ডি-বক্সে ঢুকে কোনাকুনি শটে গোলরক্ষককে পরাস্ত করেন পাঁচবারের বর্ষসেরা ফুটবলার। ইউরোপ সেরা প্রতিযোগিতায় আর্জেন্টাইন তারকার এটি ১০৩তম গোল। ‘বি’ গ্রুপের অন্য ম্যাচে টটেনহ্যাম হটস্পারের বিপক্ষে ঘরের মাঠে পিছিয়ে পড়ার পর ঘুরে দাঁড়িয়ে দারুণ এক জয় তুলে নিয়েছে ইন্টার মিলান। সান সিরোয় ৫৩তম মিনিটে ডেনমার্কের মিডফিল্ডার ক্রিস্তিয়ান এরিকসেনের গোলে এগিয়ে যায় টটেনহ্যাম। ৮৫তম মিনিটে আর্জেন্টাইন ফরোয়ার্ড মাউরো ইকার্দির গোলে সমতায় ফেরার পর যোগ করা সময়ে জয়সূচক গোলটি করেন উরুগুয়ের মিডফিল্ডার মার্তিয়াস ভেসিনো।", "কাম্প নউয়ে মঙ্গলবার চ্যাম্পিয়ন্স লিগের গ্রুপ পর্বে নিজেদের প্রথম ম্যাচে ডাচ চ্যাম্পিয়নদের ৪-০ গোলে হারায় বার্সেলোনা। মেসির গোলে এগিয়ে যাওয়ার পর ব্যবধান দ্বিগুণ করেন উসমান দেম্বেলে। আর শেষ দিকে ১০ মিনিটের ব্যবধানে দুবার বল জালে পাঠিয়ে ইউরোপের ক্লাব পর্যায়ের সেরা প্রতিযোগিতায় অষ্টম হ্যাটট্রিক পূরণ করেন আর্জেন্টাইন তারকা।   এত দিন রোনালদোর সঙ্গে সমান সাতটি হ্যাটট্রিকের রেকর্ড ছিল মেসির।   রাশিয়া বিশ্বকাপে স্বরূপে জ্বলে উঠতে না পারা মেসি বার্সেলোনার জার্সিতে মৌসুমের শুরুটা করেছেন দারুণ। এখন পর্যন্ত ছয় ম্যাচে সাত গোল হলো পাঁচবারের বর্ষসেরা ফুটবলারের।", "বুধবার দুপুরে কমলাপুরের বীরশ্রেষ্ঠ শহীদ সিপাহী মোস্তফা কামাল স্টেডিয়ামে লেবাননকে ৮-০ গোলে হারায় বাংলাদেশ। দলের জয়ে তহুরা খাতুন, সাজেদা খাতুন ও শামসুন্নাহার জুনিয়র জোড়া গোল করেন। বাকি দুই করেন আনাই মোগিনি ও রোজিনা আক্তার। একই দিন পরের ম্যাচে বাহরাইনকে ১৪-০ গোলে উড়িয়ে দেয় ভিয়েতনাম। ২ ম্যাচে ৬ করে পয়েন্ট করে পাওয়া বাংলাদেশ ও ভিয়েতনামের গোল পার্থক্য (+১৮) ও মোট গোলও (১৮) সমান। তিন ম্যাচ খেলা লেবাননের পয়েন্টও ৬। বাহরাইনকে ৮-০ গোলে উড়িয়ে দেওয়ার পর আমিরাতকে ৬-৩ ব্যবধানে হারানো লেবানন প্রথম হারের স্বাদ পেল। বাহরাইনকে নিজেদের প্রথম ম্যাচে ১০-০ গোলে গুঁড়িয়ে দিয়ে বাছাই শুরু করে বাংলাদেশ। একাদশ মিনিটে প্রতিপক্ষের ডিফেন্ডারের ভুলে বল পেয়ে যাওয়া সাজেদা গোলরক্ষককে একা পেয়েও লক্ষ্যভেদে ব্যর্থ হন। তিন মিনিট পর আর ভুল করেননি তিনি। মনিকার বাড়ানো বল গায়ের সঙ্গে সেঁটে থাকা ডিফেন্ডারের পায়ের ফাঁক দিয়ে বের করে নিয়ে নিখুঁত শটে লক্ষ্যভেদ করেন সাজেদা। ১৯তম মিনিটে ব্যবধান দ্বিগুণ করার দারুণ সুযোগ নষ্ট করেন সাজেদা। গোলরক্ষককে লক্ষ্য করে বাড়ানো ব্যাক পাস থেকে বল পেয়ে গোলরক্ষকের গায়ে মারেন তিনি। পরের মিনিটে ব্যবধান দ্বিগুণ করেন তহুরা। ডি-বক্সের জটলার মধ্যে থেকে সাজেদার বাড়ানো বলে শট নেন তহুরা। বল গোলরক্ষকের গায়ে লাগার পর প্রতিপক্ষের এক খেলোয়াড়ের পায়ে লেগে বল জালে জড়ায়। ২৩তম মিনিটে আঁখি খাতুনের লম্বা করে বাড়ানো বল তহুরা নিয়ন্ত্রণে নিয়ে কোনাকুনি শটে স্কোরলাইন ৩-০ করেন। তিন মিনিট পর আঁখির বাড়ানো বল নিয়ন্ত্রণে নিয়ে ডান দিক দিয়ে ডি বক্সের ভেতরে ঢুকে কোনাকুনি শটে দূরের পোস্ট দিয়ে লক্ষ্যভেদ করেন আনাই। ৪০তম মিনিটে আঁখির বাড়ানো বল ডি-বক্সের ভেতর থেকে জোরালো শটে জালে জড়িয়ে দেন সাজেদা। দ্বিতীয়ার্ধের প্রথম সুযোগটি কাজে লাগিয়ে লেবাননকে আরও কোণঠাসা করে ফেলে বাংলাদেশ। প্রতিপক্ষের ভুল থেকে পাওয়া বল বাঁ দিক দিয়ে কোনাকুনি শটে গোল করেন শামসুন্নাহার জুনিয়র। ৬৩তম মিনিটে বাঁ দিক থেকে সুলতানার ক্রস থেকে পাওয়া বল বাঁ পায়ের সাইড ভলিতে জালে জড়িয়ে দেন শামসুন্নাহার জুনিয়র। ৭০তম মিনিটে গোলমুখ থেকে ইলামনির শট ফেরান লেবানন গোলরক্ষক। পাঁচ মিনিট পর ইলামনির বাড়ানো বল প্লেসিং শটে জালে জড়িয়ে স্কোরলাইন ৮-০ করেন রোজিনা। শেষ দিকে হ্যাটট্রিকের সুযোগ কাজে লাগাতে পারেননি সাজেদা। সুলতানার শট গোলরক্ষককে বোকা বানিয়ে গোললাইন পেরুনোর আগে ইলামনি পা ছোঁয়ালেও বল বাইরে দিয়ে যাওয়ায় ব্যবধান আর বাড়েনি। আগামী শুক্রবার ‘এফ’ গ্রুপে নিজেদের তৃতীয় ম্যাচে সংযুক্ত আরব আমিরাতের মুখোমুখি হবে বাংলাদেশ।"]}, {"title": ["মালয়েশিয়ায় কর্মী পাঠানোর ব্যবস্থা নেয়ার সুপারিশ", "হস্তান্তরিত বস্ত্রকলে সরকারের সহায়তার দাবি", "‘যৌনতায় অপটু’ ট্রাম্প", "ভারতকে ‘বাড়তি সুবিধা’ দেয়ায় চটেছেন পাকিস্তান অধিনায়ক", "এক সন্তান জন্ম দিয়ে পেলেন দুই সন্তান, অতঃপর...", "অভিনেতা আফজাল শরীফকে ২০ লাখ টাকার অনুদান", "মাদারীপুরে দিনে দুপুরে এক ব্যাংক কর্মকর্তার বাসায় চুরি", "যদি ত্রিশে বিয়ে করেন"], "content": ["বাংলাদেশের বৃহৎ শ্রমবাজার মালয়েশিয়ায় আবার শ্রমিক পাঠানোর প্রয়োজনীয় সব ধরনের ব্যবস্থা নেয়ার সুপারিশ করেছে সংসদীয় কমিটি। ২৫ সেপ্টেম্বর প্রবাসী কল্যাণ ও বৈদেশিক কর্মসংস্থান মন্ত্রণালয়ের মন্ত্রীর নেতৃত্বে মালয়েশিয়ায় জয়েন্ট ওয়ার্কিং গ্রুপের একটি সভা হবে। সভায় শ্রমবাজারে কর্মী পাঠানোর পরিবর্তিত প্রক্রিয়া চূড়ান্তকরণ এবং মালয়েশিয়ার মানবসম্পদ মন্ত্রণালয়সহ অন্যান্য সংশ্লিষ্ট মন্ত্রণালয়ের সঙ্গে নিবিড় যোগাযোগ অব্যাহত রাখার সুপারিশ করবে কমিটি। বুধবার সংসদ ভবনে অনুষ্ঠিত প্রবাসী কল্যাণ ও বৈদেশিক কর্মসংস্থান মন্ত্রণালয় সম্পর্কিত স্থায়ী কমিটির ২৫তম বৈঠকে এ সুপারিশ করা হয়। কমিটির সভাপতি নূরুল মজিদ মাহমুদ হুমায়ুনের সভাপতিত্বে বৈঠকে উপস্থিত ছিলেন কমিটির সদস্য মো. শাহাব উদ্দিন, মো. ইসরাফিল আলম, মাহমুদ উস সামাদ চৌধুরী এবং মাহফুজুর রহমান। এছাড়া বিশেষ আমন্ত্রণে প্রবাসী কল্যাণ ও বৈদেশিক কর্মসংস্থান মন্ত্রণালয়ের মন্ত্রী নূরুল ইসলাম বিএসসি বৈঠকে যোগ দেন। বৈঠকে মালয়েশিয়ার শ্রমবাজারের সর্বশেষ পরিস্থিতি সম্পর্কে বিস্তারিত আলোচনা করা হয়। কমিটিকে জানানো হয়, অভিবাসন ব্যয় কমিয়ে আনা এবং আরও রিক্রুটিং এজেন্টকে অংশগ্রহণের সুযোগ সৃষ্টির লক্ষ্যে উভয় সরকারের মধ্যে অনুষ্ঠিতব্য জয়েন্ট ওয়ার্কিং গ্রুপ সভার মাধ্যমে কিছু পদ্ধতিগত পরিবর্তন আনা হবে। শিগগিরই জয়েন্ট ওয়ার্কিং গ্রুপের সভা আয়োজনের লক্ষ্যে মানবসম্পদ মন্ত্রণালয়সহ অন্যান্য সংশ্লিষ্ট মন্ত্রণালয়ে সঙ্গে নিবিড় যোগাযোগ অব্যাহত রয়েছে। কমিটি বিশ্বের বিভিন্ন দেশের শ্রমবাজারে কর্মী পাঠানোর সম্ভাব্যতা যাচাইয়ের জন্য গবেষণা করা এবং গবেষণা প্রতিবেদন পর্যালোচনা করে সে সব দেশে কর্মী পাঠানোর নতুন পরিকল্পনা করার সুপারিশ করে। বৈঠকে প্রবাসী কল্যাণ ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব, ওয়েজ আর্নার্স কল্যাণ বোর্ড ও বিএমইটির মহাপরিচালক, বোয়েসেল ও প্রবাসী কল্যাণ ব্যাংকের ব্যবস্থাপনা পরিচালকসহ মন্ত্রণালয় এবং জাতীয় সংসদ সচিবালয়ের সংশ্লিষ্ট কর্মকর্তারা উপস্থিত ছিলেন। এইচএস/জেএইচ/জেআইএম", "শ্রমিক-কর্মচারীদের ব্যবস্থাপনায় হস্তান্তরিত বস্ত্রকলগুলো সুষ্ঠু পরিচালনার জন্য সরকারের সহায়তা চেয়েছেন এই মিলগুলোর সমন্বয় পরিষদ। বুধবার শিল্প মন্ত্রণালয়ে শিল্পমন্ত্রী আমির হোসেন আমুর সঙ্গে বৈঠকের সময় এ সহায়তা চান হস্তান্তরিত ৯টি বস্ত্র মিলস সমন্বয় পরিষদের নেতারা। এগুলো সুষ্ঠু পরিচালনার স্বার্থে ২০১৪ সালের অক্টোবরে বস্ত্র ও পাট মন্ত্রণালয় পরিদর্শনকালে প্রধানমন্ত্রীর দেয়া নির্দেশনা দ্রুত বাস্তবায়নের দাবি জানিয়েছেন তারা। বৈঠকে হস্তান্তরিত বস্ত্রকলগুলোর বর্তমান সমস্যা এবং এর সমাধানের উপায় নিয়ে আলোচনা হয়। এ সময় পরিষদের নেতারা বলেন, উন্নত ব্যবস্থাপনার জন্য প্রধানমন্ত্রী শেখ হাসিনার নির্দেশনায় ২০০১ সালে ২১ মার্চ নয়টি বস্ত্রকল শ্রমিক-কর্মচারীদের মালিকানায় হস্তান্তর করা হয়েছিল। পরবর্তীতে বিএনপি-জামায়াত সরকারের আমলে বিমাতাসুলভ আচরণের ফলে এগুলো ধীরে ধীরে অলাভজনক ও রুগ্ন শিল্পে পরিণত হয়েছে। সুষ্ঠু পরিচালনার স্বার্থে শ্রমিক কর্মচারীদের পক্ষ থেকে মিলগুলোকে বিএমআরই এবং ব্যাংকঋণ প্রদানের প্রস্তাব করলেও বিএনপি সরকারের আমলে তা প্রত্যাখ্যাত হয়। শিল্পমন্ত্রী বলেন, বর্তমান সরকার শ্রমিকবান্ধব সরকার। ইতোমধ্যে শ্রমিকদের ন্যূনতম মজুরি ৮ হাজার টাকা নির্ধারণ করা হয়েছে। শ্রমিকদের মালিকানা ও অধিকার প্রতিষ্ঠায় প্রধানমন্ত্রী শেখ হাসিনা ১৯৯৬ সালে ৯টি বস্ত্র কল শ্রমিক কর্মচারী ব্যবস্থাপনায় ছেড়ে দিয়ে অনন্য নজির স্থাপন করেছিলেন। মন্ত্রী এসব বস্ত্রকলের বাস্তব সমস্যাগুলো সুনির্দিষ্টভাবে লিখিত আকারে তুলে ধরার জন্য নেতৃবৃন্দকে পরামর্শ দেন। এর ভিত্তিতে সংশ্লিষ্ট মন্ত্রণালয় ও সংস্থার সঙ্গে আলোচনা করে সমস্যার কার্যকর সমাধান করা হবে বলে তিনি সমন্বয় পরিষদের নেতাদের আশ্বস্ত করেছেন। শিল্প মন্ত্রণালয়ের ভারপ্রাপ্ত সচিব মো. আবদুল হালিম, অতিরিক্ত সচিব মো. এনামুল হক, বাংলাদেশ বস্ত্র ও পোশাক শিল্প শ্রমিক লীগের সভাপতি জেডএম কামরুল আনাম, সূতা ও বস্ত্র কল্যাণ শ্রমিক ফেডারেশনের সভাপতি বদরুল আলম খান লাভলু, নিউ ঢাকা কটন মিলস্’র প্রতিনিধি আবুল কাসেম পাটোয়ারী ও মোখলেছুর রহমান, নিউ অলিম্পিয়া টেক্সটাইলের প্রতিনিধি মতিউর রহমান, নিউ মেঘনা টেক্সটাইলের প্রতিনিধি নূরুল ইসলাম ও জাহিদ আল মামুন, নিউ মুন্নু ফাইন কটন মিলস্রে প্রতিনিধি মিজানুর রহমান ও হারুনুর রশিদ, মডার্ন পাইলন ইন্ডাস্ট্রিজের প্রতিনিধি আব্দুল মাজেদ চৌধুরী এবং মডার্ন ন্যাশনাল কটন মিলের প্রতিনিধি মো. সফি ও কানু রাম বৈদ্য বৈঠকে উপস্থিত ছিলেন। এসআই/জেডএ/জেআইএম", "পর্ন তারকা স্টরমি ড্যানিয়েল বলেছেন, আমি এ পর্যন্ত যতজনের সঙ্গে যৌনমিলন করেছি তার মধ্যে সবচেয়ে কম তৃপ্তি দিয়েছেন ট্রাম্প। ব্রিটিশ সংবাদমাধ্যম দ্য গার্ডিয়ানের উদ্ধৃতি দিয়ে ভারতীয় সংবাদমাধ্যম এনডিটিভি এ খবর প্রচার করেছে। সম্প্রতি ড্যানিয়েল ঘোষণা দিয়েছেন, ২ অক্টোবর তার আত্মজীবনী বের হচ্ছে। এ আত্মজীবনীতে তিনি পর্ন সিনেমায় অভিনয়কালীন বিভিন্ন অভিজ্ঞতার পাশাপাশি যুক্তরাষ্ট্রের প্রেসিডেন্ট ট্রাম্পের সঙ্গে তার যৌনজীবনের কথা তুলে ধরেছেন। গার্ডিয়ান বলছে, বইটির একটি কপি তারা ইতোমধ্যে সংগ্রহ করেছে। বইটিতে ড্যানিয়েল তার যৌনজীবনের বিশদ বর্ণনা করেছেন। তিনি ট্রাম্প প্রসঙ্গে লিখেছেন, ট্রাম্প তার এক বডিগার্ডকে দিয়ে আমাকে তার রাজকীয় প্রাসাদে ডিনারের দাওয়াত দেন। ওই রাতেই তিনি আমার সঙ্গে শারীরিকভাবে মিলিত হন। তবে আমি এ পর্যন্ত যতজনের সঙ্গে শারীরিক সম্পর্ক স্থাপন করেছি তার মধ্যে ট্রাম্প আমাকে সবচেয়ে কম তৃপ্তি দিয়েছেন। বইটিতে এ মন্তব্যের পাশাপাশি গ্রাফিক্সের মাধ্যমে ট্রাম্পের যৌনাঙ্গের বর্ণনাও দিয়েছেন ড্যানিয়েল। এ পর্ন তারকার দাবি, ২০০৬ সালে ট্রাম্পের সঙ্গে তার প্রণয় ছিল। সম্প্রতি এবিসি টেলিভিশনকে এক সাক্ষাৎকারে স্টরমি ড্যানিয়েল বলেন, ‘আপনারা হয়তো কল্পনাও করেননি যে, আমি আবার পূর্বের সবকিছু সামনে নিয়ে আসব। লোকজন আমাকে নিয়ে যা-ই ভাবুক না কেন, অন্তত সত্যটা জানার অধিকার তাদের আছে। সেই চিন্তা থেকেই আমি আত্মজীবনী লেখার সিদ্ধান্ত নিয়েছি।’ এর আগে চলতি বছরের শুরুতে সিবিএস শো-তে একঘণ্টা ব্যাপী সাক্ষাৎকার দেন এই পর্নস্টার। এ প্রসঙ্গে তিনি বলেন, ‘সময় স্বল্পতার কারণে ওই সাক্ষাৎকারে আমি সবকিছু বলতে পারিনি। লোকজন আমাকে নিয়ে যতটুক জানতে ইচ্ছুক, তা ওই সময় আমি জানাতে পারিনি। সেসব না বলা কথাগুলো আমি আত্মজীবনীতে জানাতে চাই।’ ড্যানিয়েল জানিয়েছেন, তিনি এক দশক ধরে বইটির পেছনে শ্রম দিচ্ছেন। বইটিতে স্ট্রিপ ক্লাব থেকে শুরু করে পর্ন মুভিতে কাজ করাকালীন বিভিন্ন অভিজ্ঞতা ও ঘটনা স্থান পাবে। এছাড়া বইটি মেয়েকে উৎসর্গ করা হবে। এ প্রসঙ্গে তিনি বলেন, ‘যদিও বইটি মেয়েকে উৎসর্গ করা হচ্ছে, তারপরও বইটি পড়তে তাকে নির্দিষ্ট সময় পর্যন্ত অপেক্ষা করতে হবে।’ ড্যানিয়েলের অভিযোগ, যৌন সম্পর্কের ব্যাপারে মুখ বন্ধ রাখতে গত বছর মার্কিন প্রেসিডেন্ট নির্বাচনের আগে তাকে ১ লাখ ৩০ হাজার ডলার দিয়েছিলেন ডোনাল্ড ট্রাম্প। যৌন সম্পর্ক নিয়ে প্রকাশ্যে কথা না বলতে ট্রাম্প সেই সময় তার আইনজীবী মাইকেল কোহেনের মাধ্যমে ড্যানিয়েলকে ২০১৬ সালে নির্বাচনের এক মাস আগে এ অর্থ দেন। ওয়াল স্ট্রিট জার্নালের এক প্রতিবেদনে বলা হয়েছে, ২০০৫ সালে মেলানিয়া ট্রাম্পকে বিয়ে করেন ডোনাল্ড ট্রাম্প। ২০০৬ সালে পর্ন তারকা স্টিফেন ক্লিফর্ডের মুখ বন্ধ রাখতে ওই অর্থ দেন ট্রাম্পের আইনজীবী মাইকেল কোহেন। লস অ্যাঞ্জেলসের সিটি ন্যাশনাল ব্যাংকের এক গ্রাহকের অ্যাকাউন্টে ওই অর্থ স্থানান্তর করা হয়। ট্রাম্পের আইনজীবী কোহেন বলেন, বিভিন্ন সময় এই গুজব ছড়িয়ে পড়ে। ২০১১ সালে আবারও গুজব রটে। তবে প্রেসিডেন্ট ট্রাম্প এ ধরনের কর্মকাণ্ডের সঙ্গে জড়িত থাকার তথ্য বারবার অস্বীকার করেছেন। ওয়াল স্ট্রিট জার্নালকে দেয়া একান্ত সাক্ষাৎকারে ক্লিফর্ড বলেন, ২০০৬ সালে পরিচয়ের পর ট্রাম্পের সঙ্গে যৌন সম্পর্কে জড়িয়ে পড়েন তিনি; এতে দু’জনেরই সম্মতি ছিল। ক্যালিফোর্নিয়ার লেইক তাহোতে ট্রাম্পের সঙ্গে পরিচয়ের সময় ক্লিফর্ডের বয়স ছিল ২৭ বছর। এসআর/পিআর", "আরব আমিরাতে চলতি এশিয়া কাপের উদ্ভট ও অসামঞ্জস্যপূর্ণ সূচির কারণে সমালোচনা হয়েছে বিস্তর। অংশগ্রহণকারী দলগুলোর মধ্যে দেখা দিয়েছে বাড়তি ব্যস্ততা ও অতিরিক্ত ভ্রমণের ক্লান্তি। তবু এতসবের মধ্যে ভারতীয় ক্রিকেট দলের জন্য ‘বাড়তি সুবিধা’ দিয়ে রেখেছে এশিয়ান ক্রিকেট কাউন্সিল। গ্রুপ পর্ব শেষে টুর্নামেন্টের অন্য দলগুলো যেখানে নিজেদের সুপার ফোরের ম্যাচগুলো খেলবে আবুধাবি ও দুবাইয়ে ভ্রমণ করে। সেখানে ভারতের সবগুলো ম্যাচই রাখা হয়েছে দুবাইয়ের আন্তর্জাতিক ক্রিকেট স্টেডিয়ামে। এমনকি গ্রুপে নিজেদের দুই ম্যাচও দুবাইতেই খেলছে ভারত। প্রাথমিকভাবে প্রকাশিত সূচিতে ‘এ’ গ্রুপের চ্যাম্পিয়ন দলের জন্য সুযোগ ছিলো দুবাইতেই সব ম্যাচ খেলার। কিন্তু ভারতীয় ক্রিকেট বোর্ডের আপত্তির মুখে ভারতের সব ম্যাচ দিয়ে দেয়া হয় দুবাইতে। যার মানে দাঁড়ায় ‘এ’ গ্রুপ থেকে ভারত ব্যতীত অন্য দল অর্থাৎ পাকিস্তান চ্যাম্পিয়ন হলেও তাদের খেলতে হবে আবুধাবি-দুবাই ভ্রমণ করেই। অংশগ্রহণকারী অন্য দলগুলো এ ব্যাপারটি হালকাভাবে নিলেও ছেড়ে কথা বলেননি পাকিস্তানের অধিনায়ক সরফরাজ আহমেদ। বুধবার ভারতের বিপক্ষে গুরুত্বপূর্ণ ম্যাচের আগে সূচির এই গোলমালের বিষয়ে কথা বলেছেন খোলাখুলি। কেননা ভারতকে হারিয়ে তার দল গ্রুপ চ্যাম্পিয়ন হলেও যে সুপার ফোরে নিজেদের প্রথম ম্যাচ খেলতে যেতে হবে আবুধাবিতে। দুবাই থেকে আবুধাবির দুরত্ব খুব বেশি, ভ্রমণটা দেড় ঘণ্টার। কিন্তু দুই ম্যাচের মধ্যে বিরতি মাত্র একদিনের। সেই বিরতিতেও পাওয়া যাবে না বিশ্রাম, করতে হবে ভ্রমণ। একারণেই চটেছেন পাকিস্তান অধিনায়ক। ম্যাচের আগের দিনের সংবাদ সম্মেলনে তিনি বলেন, ‘আপনি যদি সূচির কথা বলেন তাহলে দেখুন, ভারত যদি শেষ ম্যাচে হেরেও যায় তবুও এখানেই (দুবাই) থেকে যাবে। বিমান ভ্রমণ অতি অবশ্যই একটা বড় বিষয়। আপনি যদি এই আবহাওয়া, অত্যধিক গরমের ভেতরে ম্যাচের মধ্যেও দেড়-দুই ঘণ্টার ভ্রমণ করেন, তাহলে ব্যাপারটা আর সহজ থাকে না। আপনি ম্যাচে মনোযোগ দেবেন নাকি ভ্রমণ ক্লান্তি দূর করবেন? আমার মনে হয় এটা সব দলের জন্যই সমান থাকা উচিৎ ছিল। শুধু ভারত বা পাকিস্তানের জন্য নয়। যারা আবুধাবিতে খেলবে তাদের সব ম্যাচ হবে আবুধাবিতেই, যারা দুবাইতে খেলবে তাদেরটা দুবাইতে। আমি জানি না এশিয়ান ক্রিকেট কাউন্সিল কিভাবে এ সূচি করলো।’ উদ্ভট সূচির ব্যাপারে ক্ষোভ প্রকাশ করা পাকিস্তান অধিনায়ক কথা বলেন বুধবারের ম্যাচের ব্যাপারেও। দুই দলের সবশেষ দেখায় ভারতকে ১৮০ রানের বড় ব্যবধানে হারিয়েছিল পাকিস্তান। সেই ম্যাচ থেকে অনুপ্রেরণা নেয়ার ব্যাপারে পাকিস্তান অধিনায়ক বলেন, ‘চ্যাম্পিয়নস ট্রফি এখন ইতিহাস। সে ম্যাচ নিয়ে ভেবে লাভ নেই। অবশ্যই আমাদের জন্য দারুণ জয় ছিল। সে ম্যাচের স্মৃতি সবসময় আমাদের সাথে থাকবে। কিন্তু এটা নতুন ম্যাচ, নতুন টুর্নামেন্ট, পরিস্থিতিও বদলে গেছে। আমরা জয়ের ধারায় আছি, এটা ধরে রাখতে চাই।’ এসএএস/আরআইপি", "টাঙ্গাইলের মির্জাপুর উপজেলার কুমুদিনী হাসপাতালে এক সন্তান জন্ম দেয়া মাকে দুই সন্তান বুঝিয়ে দিয়ে বিপাকে পড়েছেন এক নার্স। এ ঘটনা নিয়ে তুলকালাম কাণ্ড ঘটে যায়। পরিস্থিতি বেগতিক দেখে হাসপাতালের নার্স প্রিয়া গমেজকে সাময়িক বরখাস্ত করা হয়েছে। মঙ্গলবার দুপুরে কুমুদিনী হাসপাতালের ডেলিভারি ওয়ার্ডে এ ঘটনা ঘটে। স্থানীয় সূত্রে জানা গেছে, মির্জাপুর উপজেলার বানাইল ইউনিয়নের ভাবখন্ড গ্রামের হারুন অর রশিদের স্ত্রী আকলিমা বেগম সন্তান প্রসবের জন্য সোমবার কুমুদিনী হাসপাতালে ভর্তি হন। অন্যদিকে মঙ্গলবার দুপুরে একই ওয়ার্ডে টাঙ্গাইলের কাগমারা এলাকার বাচ্চু মিয়ার স্ত্রী পারভীন বেগম সন্তান প্রসবের জন্য ভর্তি হন। প্রসব ব্যথা উঠলে দুপুরে আকলিমা বেগম ও পারভীন বেগমকে অপারেশন থিয়েটারে নেয়া হয়। প্রথমে ডাক্তাররা আকলিমাকে সিজারিয়ানের মাধ্যমে এক পুত্রসন্তান প্রসব করান এবং নবজাতককে ওই ওয়ার্ডে কর্তব্যরত নার্স প্রিয়া গমেজের কাছে দেন। তিনি নবজাতককে নিয়ে পারভীনের আত্মীয়ের কোলে তুলে দেন। অন্যদিকে কিছুক্ষণ পর ডাক্তাররা পারভীনকে সিজারিয়ানের মাধ্যমে পুত্রসন্তান প্রসব করান। একইভাবে কর্তব্যরত অন্য এক নার্স নবজাতকে নিয়ে পারভীনের আত্মীয়দের কাছে নিয়ে বলেন, এই নেন আপনাদের নবজাতক। তখন পারভীনের আত্মীয়রা বলেন, আমাদের বাচ্চা তো আগেই পেয়েছি। এরপরই শুরু হয় হট্টগোল।  কোন নবজাতক কোন প্রসূতির এ নিয়ে আকলিমা ও পারভীনের আত্মীয়দের মধ্যে বাকবিতণ্ডা শুরু হয়। হট্টগোল শুনে হাসপাতালের কর্তৃপক্ষ বিষয়টি সমাধানে এগিয়ে আসেন। পরে তারা কার ডেলিভারি আগে বা পরে হয়েছে বিষয়টি নিশ্চিত হন। পারভীনের জ্ঞান ফিরলে তিনি জানান, তার ডেলিভারি আকলিমার পরে হয়েছে। ভুলবশত আকলিমার পুত্রসন্তান পারভীনের আত্মীয়দের কাছে দেয়া হয়েছে। কুমুদিনী হাসপাতালের পরিচালক প্রদীপ কুমার রায় বলেন, বিষয়টি অপারেশন থিয়েটারে কর্তব্যরত ডাক্তার, নার্স ও উভয় প্রসূতির কাছ থেকে জানার পর যার যার সন্তান তার তার কাছে দেয়া হয়েছে। দায়িত্ব অবহেলার কারণে নার্স প্রিয়া গমেজকে সাময়িকভাবে বরখাস্ত করা হয়েছে। এস এম এরশাদ/এএম/আরআইপি", "অসুস্থ অভিনেতা আফজাল শরীফকে চিকিৎসার জন্য ২০ লাখ টাকা অনুদান দিয়েছেন প্রধানমন্ত্রী শেখ হাসিনা। বুধবার প্রধানমন্ত্রী তার কার্যালয়ে ডেকে অনুদানের চেক তুলে দেন ঢাকাই চলচ্চিত্রের এ জনপ্রিয় কমেডি অভিনেতার হাতে। প্রায় পাঁচ শতাধিক সিনেমার অভিনেতা আফজাল শরীফ প্রায় চার বছর ধরে মেরুদণ্ড, কোমর ও হাড়ের ব্যথায় ভুগছেন। যে কারণে এখন আর অভিনয় করা তার পক্ষে সম্ভব হচ্ছে না। কিছুদিন পরপর থেরাপি নিতে হয় আফজালকে। চিকিৎসার জন্য মোটা অঙ্কের টাকা ব্যয় করতে হচ্ছে বিধায় আফজাল শরীফ প্রধানমন্ত্রীর কাছে চিকিৎসার জন্য সম্প্রতি সহায়তা চান। গত ১৩ সেপ্টেম্বর শিল্পী ঐক্যজোটের প্রতিষ্ঠাতা ও সাধারণ সম্পাদক এবং নাট্যনির্মাতা জিএম সৈকত আবেদনসহ আফজাল শরীফকে নিয়ে প্রধানমন্ত্রীর কার্যালয়ে যান। সেদিন আফজাল শরীফের চিকিৎসার সহায়তার জন্য আবেদনটি জমা দেওয়া হয়। এরপরই বুধবার ডেকে আফজাল শরীফের হাতে অনুদানের এ অর্থ তুলে দিলেন প্রধানমন্ত্রী।", "নিজস্ব সংবাদদাতা, মাদারীপুর ॥ মাদারীপুরে শিবচর পৌর এলাকায় দিনে দুপুরে এক ব্যাংক কর্মকর্তার বাসায় চুরির ঘটনা ঘটেছে। সঙ্গবদ্ধ একদল চোর এ সময় নগদ ও স্বর্ণালংকারসহ প্রায় ২৫ লাখ টাকার মালামাল চুরি করে নিয়ে গেছে। শিবচর থানা পুলিশ ও পারিবারিক সূত্র জানা গেছে, আজ বুধবার সকাল সাড়ে ৯টায় প্রতিদিনের মতো ব্যাংক কর্মকর্তা আশরাফ ইসলাম তার কর্মস্থল শিবচর বাজারস্থ অগ্রণী ব্যাংক বরহামগঞ্জ শাখায় চলে যায়। তার স্ত্রী স্কুল শিক্ষিকা নিলুফা ইয়াসমিন তার কর্মস্থল বড় দোয়ালি সরকারী প্রাথমিক বিদ্যালয়ে চলে যায়। এ সময় বাসায় কেউ না থাকার সুযোগে সঙ্গবদ্ধ একদল চোর সকাল ১১ টার দিকে বাসার দরজার তালা ভেঙ্গে ঘরে প্রবেশ করে। তারা এ সময় ঘরের আলমারির তালা ভেঙ্গে প্রায় ৪০ ভরি স্বর্ণালংকার, নগদ ২২ হাজার টাকা ও অন্যান্য মালামাল চুরি করে নিয়ে যায়। দুপুর ২ টার সময় ব্যাংক কর্মকর্তা দুপুরের খাবার খেতে বাসায় গেলে প্রথমে দরজার তালা ভাঙ্গা দেখে ঘরের ভিতরে প্রবেশ করলে ঘরের ভিতরে থাকা আলমারির তালা ও অন্যান্য আসবাব পত্র ভাঙ্গা দেখতে পান। পরে তিনি শিবচর থানা পুলিশকে খবর দেন।", "বিয়ের উপযুক্ত বয়স নিয়ে বিতর্ক রয়েছে। তবে নিজেকে তৈরি না করে বিয়ে করা ঠিক নয়। তবে ত্রিশের ঘরে কেউ যদি বিয়ে করতে চান, বিশেষ করে নারীরা তদের জন্য সম্পর্ক-বিষয়ক ওয়েবসাইটে প্রকাশিত প্রতিবেদন থেকে কয়েকটি বিষয় জানানো হল। নিজের চাহিদা সম্পর্কে পরিষ্কার ধারণা থাকা: ৩০ বছরের দিকে আপনি আসলে কী চান সেই সম্পর্কে একটা পরিষ্কার ধারণা লাভ করতে পারেন। সম্পর্ক ও সঙ্গীর কাছ থেকে কী আশা করেন সে বিষয়েও পরিষ্কার ধারণা থাকে। নিজের পছন্দ ও সিদ্ধান্ত গ্রহণের ক্ষেত্রেও আত্মবিশ্বাস কাজ করে।   পরিপক্কতা ও যোগাযোগ: এই বয়সে জীবনের অনেকটা পথ দেখা আসায় জীবন সম্পর্কে যৌক্তিক ও দূরদর্শী দৃষ্টিভঙ্গির সৃষ্টি হয়। সম্পর্ক খারাপ অবস্থার মধ্য দিয়ে গেলে তাতে অরিতিক্ত ক্ষোভ প্রকাশ বা বিষয়টাকে এড়িয়ে না গিয়ে তা সুবিবেচকভাবে সমাধান করার ক্ষমতা তৈরি হয়। কীভাবে ব্যক্তির সঙ্গে যোগাযোগ করতে হয় ও পরিস্থিতি সামলাতে হয় সে সম্পর্কে ভালো ধারণা থাকে। সন্তান গ্রহণ: ত্রিশের দিকে বিয়ে করা শারীরিকভাবে খুব একটা উপযুক্ত নয়। সন্তান গ্রহণ হিসেবে খুব একটা মাথা ব্যথা না থাকলে এটা তেমন কোনো বিষয় নয়। ৩০ বছরের পরে সন্তান গ্রহণ করা খুব একটা সোজা নয়, হিউম্যান রিপোডাকশন জার্নালে প্রকাশিত গবেষণা থেকে জানা যায়- এই বয়সে সন্তান ধারণ করলে ‘সিজারিয়ান’ হওয়ার সম্ভাবনা থাকে অথবা সন্তান গ্রহণের জন্য অন্য পদ্ধতি শরণাপন্ন হওয়ার প্রয়োজন হতে পারে। ব্যক্তিগত ও কাজের জীবন ঠিকভাবে মানিয়ে চলা: ২০ বছরের দিকে নিজের কর্মজীবন সম্পর্কে খুব একটা ধারণা থাকে না কেবন তা এগিয়ে নিয়ে যাওয়ার চেষ্টা থাকে। ৩০ বছরের দিকে নিজের কর্ম জীবন সম্পর্কে একটা স্থিতিশীল ও স্পষ্ট ধারণা তৈরি হয়। তাই সম্পর্কের দিকে বেশি মনোযোগ ও সময়, শক্তি ও আবেগের মাধ্যমে তা আরও জোরালো করে তুলতে পারেন। ভালোবাসা মানেই সবসময় সুখ নয়: জীবনের পূর্ব অভিজ্ঞতা থেকেই জানতে পারেন যে, সম্পর্ক মানেই এই নয় সব সময় হাতের মুঠোয় সুখ থাকবে। তাই যখন নিশ্চিতভাবেই বিয়ে করতে চাইবেন তখন একটা সম্পর্ককে কীভাবে কার্যকর করা যায় তার জন্য কী কী করণীয় এই সব কিছু জেনেই বিয়ের সিদ্ধান্ত নেবেন।  ৩০ বছর বয়সে আপনি একজন: সামাজিক বা পারিবারিক চাপে ২০ বছর বয়সে যারা বিয়ে করেন তারা ৩০ বছরের মধ্যেই একজন শক্তিশালী মানুষে পরিণত হয়। কোনো মানসিক চাপ ছাড়াই যে কোনো সমস্যা সমাধানের উপযুক্ত সিদ্ধান্ত নিতে পারেন।   আরও পড়ুন বিয়ে মানেই সমাধান নয়   বিয়ের জন্য আপনি কি প্রস্তুত?   বিয়ের আগে যা জানা উচিত  "]}, {"title": ["হট্টগোল করায় বাকৃবিতে দুইজন বরখাস্ত, ৬ জনকে শোকজ", "খুলনায় শুরু সৌম্য-আশরাফুলদের বিশেষ ম্যাচ", "ইমরানের জন্য খোলা হলো কাবা শরীফের দরজা", "গুরুতর অসুস্থ সৈয়দ আশরাফ সংসদ থেকে ছুটি নিলেন", "সিনিয়র সচিব হলেন ৬ জন"], "content": ["গত ১৭ সেপ্টেম্বর বাংলাদেশ কৃষি বিশ্ববিদ্যালয়ে (বাকৃবি) উপাচার্যের কার্যালয়ে হট্টগোলের ঘটনায় দুইজনকে সাময়িক বরখাস্ত ও ছয় জনকে শোকজ করেছে বিশ্ববিদ্যালয় প্রশাসন। বুধবার বিশ্ববিদ্যালয় বাকৃবি রেজিস্ট্রার সাইফুল ইসলাম স্বাক্ষরিত এক নোটিশে আগামী ৭ দিনের মধ্যে উপযুক্ত উত্তর দেয়ার নির্দেশ দেয়া হয়েছে। এদিকে এ ঘটনায় আন্দোলনের সঙ্গে একাত্বতা প্রকাশ না করায় হামলার শিকার হয়ে কারিগরি কর্মচারী পরিষদের সভাপতি ও সাধারণ সম্পাদক হাসপাতালে ভর্তি হয়েছেন। সাময়িক বরখাস্তরা হলেন- শিক্ষা বিষয়ক শাখার কর্মচারী ও ৩য় শ্রেণির সাধারণ সম্পাদক মো. মোশারফ হোসেন ও কর্মকর্তা পরিষদের যুগ্ম সম্পাদক জিয়াউর রহমান টিটু। এছাড়া বিশ্ববিদ্যালয় সম্প্রসারণ কেন্দ্রের সহকারী পরিচালক মোহাম্মদ আবুল বাসার আমজাদ, ডেপুটি লাইব্রেরিয়ান মো.খাইরুল আলম নান্নু, মো.আবদুল বাতেন, ক্রীড়া প্রশিক্ষণ বিভাগের মোহাম্মদ মোস্তাইন কবীর সোহেল, সংস্থাপন শাখার সহকারী রেজিস্ট্রার মোহাম্মদ আশিকুল আলম বাচ্চু ও খামার ব্যবস্থাপনা শাখার অ্যাডিশনাল রেজিস্ট্রার ড. মো. হেলাল উদ্দীনকে কারণ দর্শানোর নোটিশ দেয় প্রশাসন।  নোটিশে উল্লেখ করা হয়, গত সোমবার দুপুরে সোয়া ১২টার দিকে উপাচার্যের অনুমতি ছাড়াই হঠাৎ করে উপাচার্যের কার্যালয়ে প্রবেশ করে ছাত্র বিষয়ক উপদেষ্টা, প্রক্টর, ডিন কাউন্সিলের আহ্বায়ক, রেজিস্ট্রার ও সাংবাদিকদের সামনে উপাচার্য ও উপ-উপাচার্যকে লক্ষ্য করে আঙ্গুল উচিয়ে কটুক্তি করে এবং অশালীন শারীরিক অঙ্গভঙ্গি করে। এতে করে বিশ্ববিদ্যালয়ের উচ্চ পর্যায়ের প্রাশাসনিক কার্যক্রম ব্যাহত হয় এবং উপাচার্যের সঙ্গে দুর্ব্যবহার করে যা বিশ্ববিদ্যালয়েল চাকরি সংবিধির সুস্পষ্ট লঙ্ঘন ও গুরুতর অপরাধ। এদিকে প্রশাসনের কারণ দর্শানোর নোটিশ পাওয়ার পর অফিসার পরিষদের নেতারা মিছিল নিয়ে হিসাব সংরক্ষণ শাখা, প্রকৌশল শাখা, পরিকল্পনা ও উন্নয়ন শাখায় তালা ঝুঁলিয়ে দেয়। তবে প্রশাসন ভবনে পুলিশ মোতায়ন থাকায় তালা দিতে ব্যর্থ হয়। কর্মকর্তাদের সঙ্গে একাত্বতা প্রকাশ করে কর্মচারীরাও ক্যাম্পাসে মিছিল করে। এসময় তারা প্রশাসনের বিরুদ্ধে বিভিন্ন ধরনে শ্লোগান দিতে থাকে।  এদিকে কারিগরি কর্মচারী পরিষদের পক্ষ থেকে আন্দোলনে সঙ্গে একাত্বতা প্রকাশ না করায় হামলা করে ৩য় ও চতুর্থ শ্রেণির কর্মচারীরা। এবিষয়ে কারিগরি কর্মচারী পরিষদের সভাপতি মো. আবদুল মোতালেব বলেন, আমরা চার দফা দাবিতে ঐক্যবদ্ধ হয়েছিলাম। গত ১৭ সেপ্টেম্বর আমাদের রেখেই ৩য় শ্রেণির সাধারণ সম্পাদক মো. মোশারফ হোসেন কর্মকর্তাদের সঙ্গে ভিসি সচিবালয়ে ঢুকে ভিসির সঙ্গে বেয়াদবি করে। পরবর্তীতে তাকে বিশ্ববিদ্যালয় থেকে শোকজ করলে আমাকে ও আমার সংগঠনের সকলকে তাদের সঙ্গে আন্দোলনে যেতে বলে। যোগ না দিলে পরে ৩য় ও ৪র্থ শ্রেণি মিলে আমাদের সংগঠনে হামলা করে, চেয়ার ভাঙে। এ ঘটনায় আমি ও আমার সংগঠনের সাধারণ সম্পাদক সুলতান আহমেদ আহত হয়ে বর্তমানে ময়মনসিংহ হাসপাতালে ভর্তি আছি। মো. শাহীন সরদার/আরএ/আরআইপি", "খুলনার শেখ আবু নাসের স্টেডিয়ামে সৌম্য-তাসকিন-আশরাফুলদের নিয়ে চারদিনের বিশেষ প্রস্তুতিমূলক ম্যাচ শুরু হয়েছে। জাতীয় দল থেকে বাদ পড়াদের নিয়ে লাল ও সবুজ দলে খেলোয়াড়দের ভাগ করে এই খেলা শুরু হয়েছে। আজ (বুধবার) সকাল সাড়ে ৯টায় খুলনার শেখ আবু নাসের স্টেডিয়ামে এ খেলা শুরু হয়েছে। বিসিবি সবুজ দল টসে জিতে প্রথমে ব্যাটিং করার সিদ্ধান্ত নেয়। সবুজ দলে খেলছেন ইমরুল কায়েস, মোঃ আব্দুল মজিদ, মোঃ জাকির হোসেন, ফজলে মাহমুদ রাব্বী, কাজী নুরুল হাসান সোহান, মোঃ সাদমান ইসলাম, কামরুল ইসলাম রাব্বী, এবাদত হোসেন চৌধুরী, জোবায়ের হোসেন লিখন ও ইফতেখার সাজিদ। অপরদিকে বিসিবি লাল দলে খেলছেন মোহাম্মাদ সাইফ হাসান, সৌম্য সরকার, মোহাম্মদ আশরাফুল, আফিফ হোসেন ধ্রুব, আল আমিন (জুনিয়র), মোঃ মেহেদী হাসান, তানভীর ইসলাম, মার্শাল আইয়্যুব, সৈয়দ খালেদ আহমেদ, আবু জায়েদ রাহি, তানভীর হায়দার খান, তাসকিন আহমেদ ও সানজামুল ইসলাম। গত ১৩ আগস্ট নিষেধাজ্ঞা কেটেছে মোহাম্মদ আশরাফুলের। নিষেধাজ্ঞা পুরোপুরি শেষে বিসিবির এ প্রস্তুতিমূলক ম্যাচের লাল দলে সুযোগ পেয়েছেন তিনি। এর মাধ্যমে বাংলাদেশ ক্রিকেট বোর্ডের (বিসিবি) কোন ম্যাচে প্রতিনিধিত্ব করছেন ৩৪ বছর বয়সী এই ক্রিকেটার। আলমগীর হান্নান/এসএএস/পিআর", "প্রধানমন্ত্রী হিসেবে ক্ষমতা গ্রহণের একমাস পর প্রথম রাষ্ট্রীয় সফরে মঙ্গলবার সৌদি পৌঁছেছেন ইমরান খান। বুধবার তিনি পবিত্র ওমরাহ হজ পালন করেছেন। প্রধানমন্ত্রী ইমরান খানের জন্য পবিত্র কাবা শরীফের দরজা খোলা হয় এবং তিনি পবিত্র কাবা শরীফের ভেতরে প্রবেশ করার সুযোগ পান। সেসময় তিনি মুসলিম বিশ্বের জন্য দোয়া করেন। সাধারণত সবার জন্য কাবা শরীফের ভেতরে প্রবেশের অনুমতি নেই। কিন্তু সৌদি সফরে এই সুযোগ পেলেন পাক প্রধানমন্ত্রী ইমরান খান। এর আগে মদিনায় মহানবী হযরত মুহাম্মদের (স.) রওজা মুবারক জিয়ারত এবং কিছু সময় কাটানোর পর মঙ্গলবার সন্ধ্যায় জেদ্দায় পৌঁছান তিনি। ইমরান খান দেশটির বাদশাহ আব্দুল আজিজ আন্তর্জাতিক বিমানবন্দরে পৌঁছালে মক্কার সহকারী আমির আবদুল্লাহ বিন বানদার, দেশটির গণমাধ্যম বিষয়ক মন্ত্রী ডা. আওয়াদ আল আওয়াদ, জেদ্দার মেয়র সালেহ আল তুর্কি, সৌদিতে পাকিস্তানের রাষ্ট্রদূত নওয়াফ বিন সাঈদ আল মালকি এবং সামরিক ও বেসামরিক ঊর্ধ্বতন কর্মকর্তারা তাকে স্বাগত জানান। সৌদি বাদশাহ সালমান বিন আব্দুল আজিজ আল সৌদ এবং ক্রাউন প্রিন্স মোহাম্মদ বিন সালমানের আমন্ত্রণে দেশটিতে সফরে গেলেন পাকিস্তানের নতুন প্রধানমন্ত্রী ইমরান খান। প্রধানমন্ত্রী ইমরান খানের সফরসঙ্গী হিসেবে এ সফরে গেছেন পররাষ্ট্রমন্ত্রী শাহ মুহাম্মদ কোরেশী, অর্থমন্ত্রী আসাদ উমর এবং মন্ত্রীসভার বেশ কয়েকজন সদস্য। এরপর ১৯ সেপ্টেম্বর সন্ধ্যায় আবু ধাবিতে যাবেন তিনি। যেখানে তার ভারত-পাকিস্তান ক্রিকেট ম্যাচ দেখার কথা রয়েছে।  এসএ/পিআর", "গুরুতর অসুস্থ হয়ে ব্যাংককের হাসপাতালে চিকিৎসাধীন জনপ্রশাসনমন্ত্রী ও আওয়ামী লীগের সাবেক সাধারণ সম্পাদক সৈয়দ আশরাফুল ইসলাম জাতীয় সংসদ থেকে ৯০ কার্যদিবস ছুটি নিয়েছেন। আজ মঙ্গলবার থেকে এই ছুটি কার্যকর হবে। মঙ্গলবার জাতীয় সংসদে তার পক্ষে ছুটির আবেদনটি উত্থাপন করেন প্রধান হুইপ আ স ম ফিরোজ। স্পিকার ড. শিরীন শারমিন চৌধুরী সংসদের কার্যপ্রণালী বিধি অনুযায়ী ছুটির আবেদনটি পড়ে শুনানোর পর তা হ্যাঁ/না ভোটে দিলে হ্যাঁ ভোট জয়ী হয়। স্পিকার বলেন, সংসদ কার্যপ্রণালী বিধির ১৭৯ এর ২ বিধি অনুসারে কোনো সংসদ সদস্যের অনুপস্থিতির ছুটি মঞ্জুরের আবেদন পাস করে শুনানিসহ বিতর্ক ব্যতিরেকে ভোটে দেয়ার বিধান রয়েছে। তিনি বলেন, অতীতের রেওয়াজ পর্যালোচনা করে দেখা যায় যে, প্রথম জাতীয় সংসদের ২১.১.১৯৭৪, ১৩.৬.১৯৭৪, ২৬.৬.১৯৭৫ এবং নবম জাতীয় সংসদের ১৮.৩.২০১২ ও ৫.৬.২০১৩ তারিখে সংসদের বৈঠকে কয়েকজন সদস্যের অনুরূপ ছুটির নজির রয়েছে। এমপিদের উদ্দেশ্য করে স্পিকার বলেন, আপনারা সংসদ সদস্য জনপ্রশাসনমন্ত্রী সৈয়দ আশরাফুল ইসলামের ছুটি মঞ্জুরের বিষয়টি মানবিক দৃষ্টিকোণ থেকে বিবেচনা করতে পারেন। আমি এখন বিধি অনুযায়ী মন্ত্রী সৈয়দ আশরাফুল ইসলামের পক্ষে চিফ হুইপের আনীত পত্রটি পড়ে শুনাচ্ছি। পারিবারিক সূত্র জানায়, তিনি বর্তমানে থাইল্যান্ডের রাজধানী ব্যাংককের বামরুনগ্রাদ হাসপাতালের ক্রিটিক্যাল কেয়ার মেডিসিন ইউনিটে চিকিৎসাধীন। জানা গেছে, গতকালও তার একটি অস্ত্রোপচার হয়েছে। তার চিকিৎসায় আরও অনেক দিন লাগবে। তার ছুটির আবেদনটি পড়ে শোননোর পর স্পিকার তা হ্যাঁ/না ভোটে দিলে হ্যাঁ ভোটে তা মঞ্জুর হয়। এইচএস/জেএইচ/আরআইপি", "প্রশাসনে সচিব থেকে সিনিয়র সচিব করা হয়েছে ছয় কর্মকর্তাকে। এছাড়া সচিবের দুই পদে বদলি করে বুধবার (১৯ সেপ্টেম্বর) আদেশ জারি করেছে জনপ্রশাসন মন্ত্রণালয়। ভূমি সংস্কার বোর্ডের চেয়ারম্যান (সচিব) মো. মাহফুজুর রহমান, বস্ত্র ও পাট মন্ত্রণালয়ের সচিব মো. ফয়জুর রহমান চৌধুরী, পল্লি উন্নয়ন ও সমবায় বিভাগের সচিব এসএম গোলাম ফারুক, পরিকল্পনা বিভাগের সচিব মো. জিয়াউল ইসলাম, বাণিজ্য মন্ত্রণালয়ের সচিব শুভাশীল বসু ও অর্থনৈতিক সম্পর্ক বিভাগের সচিব কাজী শফিকুল আযমকে সিনিয়র সচিব করা হয়েছে। নিয়মানুযায়ী তাদের সিনিয়র সচিব করে পূর্বের জায়াগায় পদায়ন করা হয়েছে। জনপ্রশাসন মন্ত্রণালয় জানায়, নতুন ছয়সহ বর্তমানে সরকারের সিনিয়র সচিবের সংখ্যা হল ১১ জন। সিনিয়র সচিবদের পদমর্যাদা মন্ত্রিপরিষদ সচিব ও সচিবদের মাঝামাঝি। ২০১২ সালের ৯ জানুয়ারি মহাজোট সরকার প্রশাসনে প্রথমবারের মতো সিনিয়র সচিব নামে পদ চালু করে। এদিকে, বাংলাদেশ পেট্রোলিয়াম করপোরেশনের চেয়ারম্যান (সচিব) মো. আকরাম-আল-হোসেনকে প্রাথমিক ও গণশিক্ষা মন্ত্রণালয়ের সচিব হিসাবে বদলি করা হয়েছে। আকরাম-আল-হোসেনসহ ছয় কর্মকর্তাকে একদিন আগে ভারপ্রাপ্ত সচিব থেকে সচিব পদে পদোন্নতি দেয়া হয়। প্রাথমিক ও গণশিক্ষা মন্ত্রণালয়ের অতিরিক্ত সচিব আকরাম-আল-হোসেনকে গত ১১ এপ্রিল ভারপ্রাপ্ত সচিবের পদমর্যাদায় বাংলাদেশ পেট্রোলিয়াম করপোরেশনের চেয়ারম্যান করা হয়। প্রাথমিক ও গণশিক্ষা মন্ত্রণালয়ের সচিব মোহাম্মদ আসিফ-উজ-জামানকে পরিকল্পনা কমিশনের সদস্য হিসেবে বদলি করেছে সরকার। স্বরাষ্ট্র মন্ত্রণালয়ের জননিরাপত্তা বিভাগের অতিরিক্ত সচিব মো. সামছুর রহমানকে ভারপ্রাপ্ত সচিবের পদমর্যাদায় বাংলাদেশ পেট্রোলিয়াম করপোরেশনের চেয়ারম্যান করা হয়েছে।  জাতীয় জনসংখ্যা গবেষণা ও প্রশিক্ষণ ইনস্টিটিউটের মহাপরিচালক (অতিরিক্ত সচিব) বেগম রৌনক জাহানকে প্রবাসী কল্যাণ ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব করা হয়েছে।"]}, {"title": ["যেখানে কোটা আন্দোলনকারীদের মিছিল সেখানেই ‘ছাত্রলীগ’", "১% প্রতিবন্ধী কোটা রাখতে হবে: সংসদীয় কমিটি"], "content": ["মঙ্গলবার ঢাকা বিশ্ববিদ্যালয়ে কোটা সংস্কারের তিন দফা বাস্তবায়নের দাবিতে আন্দোলনে থাকা ‘বাংলাদেশ সাধারণ ছাত্র অধিকার সংরক্ষণ পরিষদের’ মিছিল-সমাবেশের পাল্টায় সরকার সমর্থক ছাত্র সংগঠনটিকে এভাবেই সক্রিয় দেখা গেছে। পরিষদের যুগ্ম-আহ্বায়ক নূরুল হক নূর অভিযোগ করেছেন, তারা যেখানেই গেছেন, ছাত্রলীগও সেখানে অবস্থান নিয়েছে। তাদের কারণে বারবার তাদের সমাবেশের জায়গা বদলাতে হয়েছে। নূর বলেন, “আমরা সায়েন্স লাইব্রেরির ওখানে যখন ছিলাম তখন ছাত্রলীগের নেতাকর্মীরা আমাদের ধাক্কা দিতে শুরু করে, পরে ওখান থেকে চলে আসি কেন্দ্রীয় লাইব্রেরির দিকে। ওখানেও তারা ছিল তাই আমরা পাবলিক লাইব্রেরির দিকে মিছিল নিয়ে যাই। “যাবার সময় ওরা মিছিল নিয়ে আমাদের দিকে এগিয়ে আসে। কিন্তু আমরা একপাশ দিয়ে চলে আসি। এসময় ওরা আমাদের উদ্দেশ্য করে খারাপ ভাষায় স্লেজিং করতে থাকে। সমাবেশ করার জন্য যেখানেই যাচ্ছিলাম সেখানেই ওরা অবস্থান নিয়ে রেখেছে।” সকাল সাড়ে ১১টায় আন্দোলনকারীরা প্রথমে বিশ্ববিদ্যালয় গ্রন্থাগারের সামনে সমাবেশ করতে চাইলে ‘সাধারণ শিক্ষার্থীবৃন্দের’ দল সেখানে অবস্থান নেয়; তখন কোটা আন্দোলনকারীরা সেখান থেকে সরে পাবলিক লাইব্রেরির সামনে গেলে ‘সাধারণ শিক্ষার্থীবৃন্দের’ মিছিলটি সেখানেও যায়। সরকারি চাকরিতে নবম থেকে ১৩তম গ্রেডে কোটা না রাখার সুপারিশকে স্বাগত জানিয়ে সেখানে সমাবেশ করে তারা। এরপর কোটা আন্দোলনকারীরা রাজু ভাস্কর্যে পৌঁছার আগেই সেখানে অবস্থান নিয়ে রাখে ‘সাধারণ শিক্ষার্থীবৃন্দ’ ব্যানারে ছাত্রলীগ নেতাকর্মীদের একটি দল। এখানেও তারা সমাবেশ করে। এর আগেই কোটা আন্দোলনকারীরা মিছিল নিয়ে মল চত্বর হয়ে কলাভবনে চলে যান। ততক্ষণে ‘সাধারণ শিক্ষার্থীদের’ মিছিল কেন্দ্রীয় গ্রন্থাগারের দিকে চলে গেলে কোটা আন্দোলনকারীরা অপরাজেয় বাংলার পাদদেশে অবস্থান নিয়ে সেখানে সমাবেশ করেন। ‘সাধারণ শিক্ষার্থীবৃন্দ’ ব্যানারে এই কর্মসূচিতে বিশ্ববিদ্যালয়ে ছাত্রলীগের কয়েকজন নেতা ও তাদের অনুসারীদের দেখা গেছে। এদের মধ্যে ছিলেন সার্জেন্ট জহুরুল হক হল ছাত্রলীগের সহ-সভাপতি কামাল উদ্দিন রানা, গণযোগাযোগ ও সাংবাদিকতা বিভাগের ছাত্রলীগের সহ-সভাপতি সাইয়েদুজ্জামান, ঢাকা বিশ্ববিদ্যালয় ছাত্রলীগের সাবেক সহ- সম্পাদক ইবনুল হাসান। ‘সাধারণ শিক্ষার্থীবৃন্দের’ কর্মসূচিতে থাকা সার্জেন্ট জহুরুল হক হল ছাত্রলীগের সহ-সভাপতি কামাল উদ্দিন রানা বলেন, “আমরা তো এই ক্যাম্পাসেরই ছাত্র, চাকরি তো আমাদেরও করা লাগবে। “সরকার একটা সিদ্ধান্ত নিয়েছে, সেক্ষেত্রে আমরা তো অভিনন্দন জানিয়ে আনন্দ মিছিল করতেই পারি। এখন আমরা আমাদের কর্মসূচি কোথায় পালন করব সেটা তো আমাদের ব্যাপার। এর সাথে কোটার আন্দোলনকারীদের সম্পর্ক নেই।” নেতাকর্মীদের এই কর্মসূচি সম্পর্কে ঢাকা বিশ্ববিদ্যালয় ছাত্রলীগের সাধারণ সম্পাদক সাদ্দাম হুসাইন বিডিনিউজ টোয়েন্টিফোর ডটকমকে বলেন, “আজকে ছাত্রলীগের এরকম কোনো কর্মসূচি ছিল না। গণতান্ত্রিক ক্যাম্পাসে সাধারণ শিক্ষার্থীরা যেকোনো কর্মসূচি পালন করতেই পারে।” কর্মসূচিতে অধিকাংশই ছাত্রলীগের নেতাকর্মী ছিলেন জানালে তিনি বলেন, “আপনিও একজন সাধারণ শিক্ষার্থী, পাশাপাশি সাংবাদিক। যারা ছাত্রলীগের রাজনীতি করে, তারাও কিন্তু আগে এই ক্যাম্পাসের শিক্ষার্থী। সাধারণ শিক্ষার্থীরা কি প্রোগ্রাম করবে তা আমরা তো বলে দিতে পারি না। আর কোটা আন্দোলন যারা করছে তাদের রাজনৈতিক সংশ্লিষ্টতা আগে আপনি খুঁজে বের করুন, পরে এখানে ছাত্রলীগের কেউ ছিল কি না তা আমি দেখব।” দ্রুত প্রজ্ঞাপন, না হয় দুর্বার আন্দোলন অপরাজেয় বাংলার পাদদেশে সমাবেশে বক্তব্যে কোটা আন্দোলনের নেতা নূরুল হক নূর বলেন, “আমরা শুধু প্রথম ও দ্বিতীয় শ্রেণির জন্য আন্দোলন করিনি। আমরা সকল বৈষম্যের বিরুদ্ধে আন্দোলন করেছি। প্রজ্ঞাপন দ্রুত সময়ের মধ্যে দিয়ে দিন, না হয় বাংলার পুরো ছাত্রসমাজ, বিভিন্ন ছাত্র সংগঠনের সাথে মতামত বিনিময় করে আবারও দুর্বর আন্দোলন গড়ে তোলা হবে।\" ৪০তম বিসিএসের বিজ্ঞপ্তি বাতিলের দাবিও জানান তিনি। আন্দোলকারীদের যুগ্ম-আহ্বায়ক ও সমাজবিজ্ঞান বিভাগের শিক্ষার্থী মশিউর রহমান বলেন, “আমরা আন্দোলন করে অনেক নির্যাতনের শিকার হয়েছি। আন্দোলনে অংশগ্রহণ করার কারণে আমাকে ছাত্রলীগের সন্ত্রাসীরা হল থেকে ধরে নিয়ে ককটেল হাতে দিয়ে জোরপূর্বক স্বীকারোক্তি আদায় করেছে। “আমরা যৌক্তিক দাবিতে আন্দোলন করেছি। আমরা প্রধানমন্ত্রীর কাছে কোটার যৌক্তিক সংস্কার চেয়েছি। আমরা বলে দিতে চাই, কোনো ধরনের ভয়-ভীতি দেখিয়ে আমাদের দমিয়ে রাখতে পারবেন না। যতদিন পর্যন্ত কোটা সংস্কারের প্রজ্ঞাপন জারি না করা হবে, ততদিন পর্যন্ত আমরা আন্দোলন চালিয়ে যাব।” প্রথম ও দ্বিতীয় শ্রেণির চাকরিতে কোটা বাতিলের সুপারিশকে স্বাগত জানিয়ে বাংলাদেশ সাধারণ ছাত্র অধিকার সংরক্ষণ পরিষদের আহ্বায়ক হাসান আল মামুন তৃতীয় ও চতুর্থ শ্রেণির চাকরিতেও কোটা ব্যবস্থা সংস্কারের দাবি জানান।", "সরকারি চাকরির প্রথম ও দ্বিতীয় শ্রেণির পদে কোনো ধরনের কোটা না রেখে মেধার ভিত্তিতে নিয়োগের নিয়ম চালু করতে প্রধানমন্ত্রীর কাছে সরকারি কমিটির সুপারিশ যাওয়ার এক দিনের মধ্যে সংসদীয় কমিটির এই সুপারিশ এল। বর্তমানে সরকারি চাকরিতে প্রতিবন্ধীদের জন্য ১ শতাংশ পদ সংরক্ষিত। এছাড়াও রয়েছে নানা কোটা। সরকারি চাকরিতে কোটা সংস্কারের দাবিতে শিক্ষার্থীদের আন্দোলনের প্রেক্ষাপটে সরকার একটি কমিটি গঠন করে; ওই কমিটি মঙ্গলবার প্রতিবেদন দেয়। বুধবার সংসদীয় কমিটির বৈঠকের পর সংসদ সচিবালয়ের এক সংবাদ বিজ্ঞপ্তিতে বলা হয়, “প্রতিবন্ধী আইনে প্রদত্ত সুবিধার প্রতিফলন ঘটাতে ১ শতাংশ কোটা সংরক্ষণ ব্যবস্থা নিশ্চিত করতে মন্ত্রণালয়কে কার্যকরী উদ্যোগ গ্রহণ অব্যাহত রাখার সুপারিশ করা হয়।” বৈঠক শেষে কমিটির সদস্য ও সমাজকল্যাণমন্ত্রী রাশেদ খান মেনন বিডিনিউজ টোয়েন্টিফোর ডটকমকে বলেন, “আইন সংশোধন না করে কোটা বাতিল করা যাবে না। প্রতিবন্ধী সুরক্ষা আইন সংশোধন না করে কোটা বাতিল করলে আইনের সাথে সংঘাত হবে।” সরকারি চাকরিতে নিয়োগে এখন ৫৬ শতাংশ পদ বিভিন্ন কোটার জন্য সংরক্ষিত; প্রতিবন্ধী ছাড়াও মুক্তিযোদ্ধার সন্তানদের জন্য ৩০ শতাংশ, নারী ১০ শতাংশ, জেলা ১০ শতাংশ, ক্ষুদ্র নৃগোষ্ঠী ৫ শতাংশ কোটা রয়েছে। মুক্তিযোদ্ধার সন্তানদের কোটা রাখতেও উচ্চ আদালতের আদেশ রয়েছে জানিয়ে প্রধানমন্ত্রী শেখ হাসিনা ইতোপূর্বে বলেছেন, এই কোটা বাতিল হবে না। সংসদীয় কমিটির বৈঠকে গাজীপুরে অবস্থিত নারী, শিশু ও কিশোরীদের নিরাপদ আবাসন কেন্দ্রের (সেইফ হোম) নিরাপত্তা ব্যবস্থা আরও জোরদার করার পাশাপাশি মন্ত্রণালয়ের পক্ষ থেকে নজর রাখার সুপারিশ করা হয়। সম্প্রতি ওই কেন্দ্রে থাকা কয়েক কিশোর-কিশোরী পালিয়ে গিয়েছিলেন। সংসদীয় কমিটি দেশের প্রায় ১১ হাজার হিজড়াকে সমাজের মূলধারায় সম্পৃক্ত করতে তাদের শিশুদের উপযুক্ত শিক্ষা প্রদান, যুবা হিজড়াদের প্রশিক্ষণের ব্যবস্থা, প্রশিক্ষণোত্তর আর্থিক সহায়তা প্রদান, প্রবীণ হিজড়াদের বিশেষ ভাতা প্রদানের ব্যবস্থা করা এবং পৈত্রিক সম্পত্তির ন্যায্য হিস্যা পাওয়ার পথকে সুগম করতে মন্ত্রণালয়কে ব্যবস্থা নেওয়ার সুপারিশ করে। কমিটির সভাপতি মো. মোজাম্মেল হোসেসের সভাপতি বৈঠকে কমিটির সদস্য ও সমাজকল্যাণ মন্ত্রী রাশেদ খান মেনন, মনোরঞ্জন শীল গোপাল এমপি, মো. হাবিবে মিল্লাত,শেখ হাফিজুর রহমান, আব্দুল মতিন, লুৎফা তাহের এবং সৈয়দা সায়রা মহসীন অংশ নেন।"]}, {"title": ["মেডিয়েশনই মামলাজট নিরসনের পথ : বিচারপতি আহমেদ সোহেল"], "content": ["সুপ্রিম কোর্টের হাইকোর্ট বিভাগের বিচারপতি আহমেদ সোহেল বলেছেন, মেডিয়েশন এবং আরবিট্রেশনই মামলাজট নিরসনের একমাত্র পথ। বুধবার (১৯ সেপ্টেম্বর) রাজধানির এক হোটেলে ‘ডেফিনেশন অব মেডিয়েশন’ বইয়ের মোড়ক উন্মোচন অনুষ্ঠানে তিনি এ কথা বলেন। বাংলাদেশ ইন্টারন্যাশনাল মেডিয়েশন সোসাইটির (বিমস) প্রতিষ্ঠাতা অ্যাডভোকেট সমরেন্দ্র নাথ গোস্বামী ও ভারতের সুপ্রিম কোর্টের আইনজীবী অ্যাক্রিডিটেড মেডিয়েটর ইরাম মজিদ যৌথভাবে বইটি লিখেছেন। এর আগে বিমসের দুই দিনব্যাপী আন্তর্জাতিকমানের বিশেষ প্রশিক্ষণ কর্মশালারও উদ্ধোধন করেন বিচারপতি আহমেদ সোহেল। প্রধান অতিথির বক্তেব্য তিনি বলেন, ‘আইনমন্ত্রী সংসদে জানিয়েছেন বর্তমানে দেশে ৩০ লাখের অধিক মামলা বিচারাধীন রয়েছে। তাই এ মামলাজট নিরসনে বিকল্প বিরোধ নিষ্পত্তি পদ্ধতি, মেডিয়েশন এবং আরবিট্রেশনের ওপর গুরুত্ব দিতে হবে। মেডিয়েশন এবং আরবিট্রেশনই মামলাজট নিরসনের একমাত্র পথ।’ তিনি আরও বলেন, ‘পৃথিবীর সর্বত্র মামলাজট নিরসন এবং দ্রুত ন্যায় বিচার প্রতিষ্ঠায় মেডিয়েশন পদ্ধতি উল্লেখযোগ্য ভূমিকা পালন করছে। তারই আলোকে বাংলাদেশেও মামলাজট নিরসনে মেডিয়েশন-আরবিট্রেশনকে প্রাতিষ্ঠানিক রুপ দিতে গবেষণার ব্যবস্থা এবং উচ্চতর প্রশিক্ষণের ব্যবস্থা গ্রহণে সরকারের প্রতি অনুরোধ জানায়।’ তিনি জানান, ভারতে বিচার ব্যবস্থায় মেডিয়েশন-আরবিট্রেশন পদ্ধতি সফলভাবে প্রয়োগ করে সুফল মিলেছে। দেশের বিচার ব্যবস্থায় মেডিয়েশন আন্দোলনকে ছড়িয়ে দিতে ভূমিকা পালন করায় এবং আন্তর্জাতিক মানের মেডিয়েশন একাডেমি প্রতিষ্ঠার উদ্যোগ নেয়ায় বিমসের প্রতিষ্ঠাতা এস এন গোস্বামীকে ধন্যবাদ জানান তিনি। অনুষ্ঠানে বিমসের প্রতিষ্ঠাতা অ্যাডভোকেট সমরেন্দ্র নাথ গোস্বামীর সভাপতিত্বে চাটার্ড ইনস্টিটিউট অব আরবিট্রেটর্সের (ইউকে) কোর্স ডিরেক্টর মি. ইনবাভিজান, আন্তর্জাতিক মেডিয়েটর কে এস শর্মা এবং বিমসের রিজওনাল ডিরেক্টর অ্যাক্রিডিটেড মেডিয়েটর ইরাম মজিদ, বিমসের সেক্রেটারি অ্যাডভোকেট হরিদাস পাল, মূখপাত্র অ্যাডভোকেট মো. আলমগীর হোসেন উপস্থিত ছিলেন। এফএইচ/এএইচ/জেআইএম"]}, {"title": ["সোনালী দিনের নায়িকা সুচন্দার জন্মদিন আজ", "প্রবাসীদের মন কেড়েছে ভাবিদের তৈরি পিঠা", "রোকসানাকে দেখলেই আঁতকে উঠবেন যে কেউ", "অঙ্কুশের ২৩ নম্বর প্রেমিকা ঐন্দ্রিলা", "সাংবাদিক কল্যাণ ট্রাস্টে আরও ১০ কোটি টাকা দেব ॥ প্রধানমন্ত্রী", "নায়লা নাঈম ‘বাংলাদেশের সানি লিওনি’: ভারতীয় গণমাধ্যম", "পটুয়াখালীতে স্কুলছাত্রীকে হত্যার পর লাশ গুমের অভিযোগ", "নষ্ট জামা-জুতা ঠিক করার পন্থা"], "content": ["বিশিষ্ট অভিনেত্রী ও চলচ্চিত্র নির্মাতা কোহিনূর আক্তার সুচন্দার জন্মদিন আজ। এ উপলক্ষে বরাবরের মতো তার নাতি-নাতনিদের সঙ্গে আনন্দে দিন কাটছে তার। শুধু নাতি-নাতনিরাই নয়, তার ছোট বোন চম্পা ও ববিতা শুভেচ্ছা জানিয়েছেন তাকে। ববিতা কানাডায় ছেলের কাছে বেড়াতে গেছেন সেখান থেকেই টেলিফোনেই বোনকে জন্মদিনের শুভেচ্ছা জানান। সব মিলিয়ে নানা সারপ্রাইজের মধ্যে কাটছে সুচন্দার জন্মদিন। সুভাষ দত্তের নির্দেশনায় ‘কাগজের নৌকা’ চলচ্চিত্রে অভিনয়ের মধ্য দিয়ে ১৯৬৬ সালে রূপালি পর্দায় পা রাখেন সূচন্দা। পর্দা নামটি সুভাষ দত্তেরই রাখা। এরপর শতাধিক চলচ্চিত্রে অভিনয় করেছেন তিনি। সুচন্দা নির্দেশিত একমাত্র চলচ্চিত্র হচ্ছে ‘হাজার বছর ধরে’। এ চলচ্চিত্রটি ২০০৫ সালের জাতীয় চলচ্চিত্র পুরস্কার লাভ করে। এতে অভিনয় করেছিলেন রিয়াজ, শশী, এটিএম শামসুজ্জামান প্রমুখ। ব্যক্তি জীবনে সুচন্দা প্রয়াত নির্মাতা জহির রায়হানের স্ত্রী এবং অভিনেত্রী ববিতা ও চম্পার বড় বোন। সুচন্দা ছাড়াও আজ ১৯ সেপ্টেম্বর অমর নায়ক সালমান শাহ এর জন্মদিন। টিভি চ্যানেলগুলোতেও প্রচার হচ্ছে সালমান শাহকে নিয়ে বিভিন্ন অনুষ্ঠান। অন্যদিকে বিশিষ্ট ডেন্টাল সার্জন, স্বাধীন বাংলা বেতার কেন্দ্রের শব্দসৈনিক, রবীন্দ্রসংগীত শিল্পী ড. অরূপ রতন চৌধুরীর ৬৬তম জন্মদিন আজ। এমএবি/এলএ/এমএস", "প্রবাসে কর্মময় জীবনে দেশের মতো করে সব অনুষ্ঠান পালন করার সুযোগ হয়ে উঠে না। ক্লান্তি দূর করতে প্রতিনিয়তই প্রবাসী বাংলাদেশিদের উদ্যোগে জাপানের মাটিতে কিছু না কিছু অনুষ্ঠানের আয়োজন করা হয়। আর এসব অনুষ্ঠানে ভাবিদের উপস্থিতি থাকে চোখেপড়ার মতো। তাদের তৈরি পিঠা খেয়েই প্রবাসীদের দিনটি কেটেছে। এছাড়া মজাদার বিভিন্ন খাবারের আয়োজন করা হয়। সম্প্রতি জাপানের আশিকাগা সিটিতে সুইয়ামা লুবনার উদ্যোগে ঈদ পুনর্মিলনী ও পিঠা উৎসবের আয়োজন করা হয়। বিভিন্ন দেশি পিঠা, যেমন- পাটি সাপটা পিঠা, ফুলঝুরি পিঠা ইত্যাদি। এছাড়া গরু ভুনা, রোস্ট, চিকেন কোরমা, মাছের চপ, সালাদ ও পোলাও। বিশেষ মেন্যুর মধ্যে ছিল বেগুন ভর্তা, খুরী ভর্তা ও চিংড়ি শুঁটকি ভর্তা। নাস্তার মধ্যে ছিল সিঙ্গারা, অন্তন, চটপটি, কালোজাম, সন্দেশ,পুডিং, ও সেমাই।  অনুষ্ঠানে সুইয়ামা লুবনাকে সার্বিকভাবে সহযোগিতা করেন সুমনা, চম্পা, ববি, শান্তা, নোমান সৈয়দ, সোহাগ রহমান, লুতফুর শোভন, রায়হান কবির, বেলাল, বাবুল ও সাজ্জাদ। জাপানের বিভিন্ন শহরের ৫৫টি পরিবারের প্রায় ২০০ জন সদস্য এই পুনর্মিলনীতে অংশগ্রহণ করেন। ঈদ পুনর্মিলনীটি জাপানের কানতো অঞ্চলের বাঙালির এক মিলনমেলায় পরিণত হয়। নারীদের পরনে ছিল রঙ বেরঙের শাড়ি ও পুরুষদের পরনে ছিল বাঙালির প্রিয় পোশাক পাঞ্জাবি। সোনামনি মিমমুনের কোরআন তেলোয়াতের মধ্য দিয়ে সুইয়ামা লুবনার উপস্থাপনায় আরম্ভ হয় দ্বিতীয় পর্বের সাংস্কৃতিক অনুষ্ঠান। অনুষ্ঠানে ছিল সোনাদের বিভিন্ন ধরনের পারফর্মেন্স ও যেমন খুশি তেমন সাজ, একক সঙ্গীত, দ্বৈত সঙ্গীত, কৌতুক, আবৃত্তি ও নাটক।  ছোট্ট সোনা মনিদের পারফর্মেন্সের মধ্যে দর্শকদের মন জয় করে নেয় সোরা সানজিদা ‘বাংলাদেশের মেয়ে’ গানের সঙ্গে নাচ, জেসিয়া বিনতে জালালের কবিতা (কাজী নজরুল ইসলামের’ সৃষ্টি সুখের উল্লাসে’), সায়ানের এরাবিক সুরা, মির্জা সাহাবির সুরা ফাতেহা পাঠ ও সুরা ফাতেহার ইংলিশে তরজমা। এছাড়া আলি জারিয়াত মো. জামির ছড়া (কাজী নজরুল ইসলামের ‘আমি যদি বাবা হতাম’) ও নিষাদ হায়দার লামিয়ার হিন্দি গান’ ছাম ছাম ছামের’ সঙ্গে নাচ। ছোট্ট সোনা মনিদের জন্য ছিল বিশেষ পুরুস্কার। শিশুদের হাতে পুরস্কারগুলো তুলে দেন জাপান আর্ট ফোরামের প্রতিষ্ঠাতা উপস্থাপক ও শিল্পী তানিয়া মিথুন এবং শান্তি নিকেতন থেকে রবীন্দ্র সংগীতের ওপর ডিপ্লোমা করা শাম্মি বাবলি। বড়দের পারফরমেন্সের মধ্যে খন্দকার তোমকর ‘আমি বাংলার গান গাই’ সবার হৃদয়ে নাড়া দিয়ে যায়। তানিয়া মিথুনের মধুর কণ্ঠে লোক সঙ্গীত সবাইকে মুগ্ধ করে। পুনর্মিলনীর অন্যতম আকর্ষণ ছিল ঈদ ফ্যাশন শো প্রতিযোগিতা। ফ্যাশন শোতে ছিল চারটি বিভাগ। প্রতিটি বিভাগের জন্য ছিল আলাদা আলাদা নম্বর। ফ্যাশন শোর বিচারকের দায়িত্ব পালন করেন টোকিও বৈশাখী মেলার সমন্বয়কারী মো. আসলাম খন্দকার হিরা, তানিয়া মিথুন ও শাম্মি বাবলি। প্রতিযোগিতায় বিচারকদের রায়ে চ্যাম্পিয়ন হওয়ার গৌরব অর্জন করেন পূজা। প্রথম রানার আপ ও দ্বিতীয় রানার নির্বাচিত হন চম্পা ও সুমনা। তিনজন বিচারক বিজয়ীদের মধ্যে মুকুট ও ট্রফি তুলে দেন। জাপানের জনপ্রিয় বিংগো গেইমের আকর্ষণীয় পাঁচটি জিতে নেন দিপা, মৌ, মাসুমা, রোজিনা ও রেণু। উৎসবে সবার পক্ষ হতে এত চমৎকার একটি আয়োজনের জন্য সুইয়ামা লুবনাকে ধন্যবাদ জ্ঞাপন এবং ভবিষ্যতে ও এই ধরনের আয়োজনের অনুরোধ করেন জালাল জাবেদ। অনুষ্ঠান শেষে সুইয়ামা লুবনা দূর-দূরান্ত থেকে ঈদ পুনর্মিলনীর অংশগ্রহণ ও সহযোগিতার জন্য সবাইকে আন্তরিক ধন্যবাদ ও কৃতজ্ঞতা জানান। এমআরএম/এমএস", "১২ বছর বয়সী রোকসানার জীবন দুর্বিসহ করে তুলেছে রাজধানীর ওয়ারী এলাকার পাষণ্ড এক দম্পতি। ধর্ষণ, শারীরিক ও মানসিক নির্যাতন, না খেয়ে রাখাসহ এমন কোনো নির্যাতন বাদ ছিল না, যা করা হয়নি তার ওপর। গত আট মাস ধরে প্রতিনিয়ত নির্যাতনের কারণে শরীরের বিভিন্ন অংশের চামড়া পচে গেছে তার। সেইসঙ্গে শরীরের চামড়া তার হাড়গুলোকে লেপ্টে ধরেছে। প্রথম দেখাতেই যে কেউ ভেবে বসবে এটি একটি জীবন্ত কঙ্কাল। এছাড়াও সারা শরীরে ক্ষতস্থানের শেষ নেই। সেই দাগগুলোই স্পস্ট করে দিয়েছে কী কী কৌশলে তার ওপর নির্যাতন চালানো হয়েছে। রোকসানা বর্তমানে ঢাকা মেডিকেল কলেজ হাসপাতালের বার্ন অ্যান্ড প্লাস্টিক ইউনিটের ২য় তলার (আইসিইউ) শিশু ওয়ার্ডের ৯ নম্বর বেডে চিকিৎসাধীন।  গত ২০ দিন ধরে রোকসানার চিকিৎসা ও তাকে নির্যাতনকারীদের বিচারের দাবিতে সামাজিক যোগাযোগ মাধ্যমে ফেসবুকে সোচ্চার ভূমিকা পালন করছেন ঢাকায় বসবাসকারী নড়াইলের বাসিন্দা আমিরুল ইসলাম লিটু। বিষয়টি ফেসবুকে ভাইরাল হয়ে যাওয়ায় অনেকেই রোকসানার পাশে এসে দাঁড়িয়েছেন। ইতোমধ্যে তাকে আইনি ও চিকিৎসা সহায়তাও দেয়া শুরু হয়েছে। প্রতিবারের ন্যায় এবারও অসহায় রোকসানাকে দেখতে মঙ্গলবার সন্ধ্যায় ঢাকা মেডিকেলে হাজির হন বাংলাদেশ ছাত্রলীগের সাবেক সাধারণ সম্পাদক এসএম জাকির হোসাইন। এ সময় তিনি রোকসানার উন্নত চিকিৎসার ব্যাপারে বার্ন ইউনিটের চিকিৎসক মাহবুবের সঙ্গে দীর্ঘক্ষণ আলাপ করেন। তিনি জানান, রোকসানাকে যারা নির্যাতন করেছে তাদের দৃষ্টান্তমূলক শাস্তি দিতে হবে। যেন অন্য কেউ এমন সাহস না পায়। জাকির বলেন, বাংলাদেশ ছাত্রলীগ অসংখ্য মানবিক কাজ করেছে এবং করছে। সারাদেশে ছাত্রলীগের কর্মীরা তাদের সাধ্যমতো অসহায় মানুষকে সাহায্য সহযোগিতা করছে। তিনি রোকসানার পাশে হৃদয়বানদের দাঁড়ানোর আহ্বান জানান।  বার্ন ইউনিটের চিকিৎসক মাহবুব বলেন, রোকসানার চামড়ার ইনফেকশন রয়েছে। পুষ্টিহীনতায় ভুগছে সে। তার ব্রেইনেরও সমস্যা রয়েছে। ঢাকায় শিশু রোকসানার দায়িত্বে থাকা নড়াইলের আমিরুল ইসলাম লিটু জানান, আমরা সবাই মিলে চেষ্টা করছি রোকসানাকে বাঁচাতে। জানি না শেষ পর্যন্ত কী হবে? তিনি বলেন, রোকসানার চিকিৎসার দায়িত্ব সরকার নিলে হয়তো আরও উন্নত চিকিৎসা হত তার। প্রসঙ্গত, ৮ মাস আগে ঢাকার ওয়ারী এলাকার ইলিয়াস হোসেন পলাশ নামের এক ব্যবসায়ীর বাড়িতে টুকিটাকি কাজ করার কথা বলে নড়াইলের লোহাগড়া উপজেলার বাহিরপাড়া গ্রাম থেকে একটি অসহায় পরিবারকে ভুল বুঝিয়ে রোকসানাকে নিয়ে আসে তার স্ত্রী সোনিয়া। এরপর মাসে এক থেকে দুই বার ৬ মাস বাড়িতে বাবা-মায়ের সঙ্গে কথা বলতে দিলেও পরের দুই মাস রোকসানাকে কোনো যোগাযোগ করতে দেয়া হয়নি। এমনটি জানালো রোকসানার বাবা রাসেল শেখ।  এ ঘটনায় গত ২২ আগস্ট অভিযুক্ত ইলিয়াস হোসেন, তার স্ত্রী সোনিয়া, সোনিয়ার ভাই ইব্রাহিম ও সরবরাহকারী সালেহা বেগমের নাম উল্লেখ করে লোহাগড়া থানায় মামলা দায়ের করেন রোকসানা বাবা রাসেল শেখ। গত ১১ সেপ্টেম্বর নড়াইল আদালতে হাজির হন গৃহকর্ত্রী সোনিয়া। আদালত জামিন নামঞ্জুর করে তাকে জেল হাজতে পাঠিয়েছেন। নড়াইল চিফ জুডিশিয়াল আদালতের বিচারক (লোহাগড়া আমলি আদালত) মো. জাহিদুল আজাদ এই রায় দেন। এমএএস/আরআইপি", "টালিউডের দুই তারকা অঙ্কুশ হাজরা ও ঐন্দ্রিলা সেন। নায়ক অঙ্কুশের সঙ্গে ছোট পর্দার দুষ্টু খ্যাত তারকা ঐন্দ্রিলা সেনের প্রেমের খবর সবার জানা। সম্প্রতি কলকাতার এক পত্রিকায় সাক্ষাৎকার দিতে গিয়ে তাদের প্রেম নিয়ে খোলামেলা মন্তব্য করেছেন ঐন্দ্রিলা। তাদের প্রেম নিয়ে অনেক অজানা কথায় উঠে এসেছে এখানে। ঐন্দ্রিলা বলেন, ‘অঙ্কুশ আমার প্রথম বয়ফ্রেন্ড। তবে ওর হিসাবটা আলাদা। ওর মায়ের কাছ থেকে জেনেছি, আমি অঙ্কুশের ২৩ নম্বর গার্লফ্রেন্ড।’ঐন্দ্রিলার চেয়ে অঙ্কুশ ছয় বছরের বড়। তাই সবসময় অঙ্কুশের কাছ থেকে তিনি পরামর্শ নেন বলেও জানান তিনি। ঐন্দ্রিলা বলেন, ‘অঙ্কুশ আমার ওপর কোনো সিদ্ধান্ত চাপিয়ে দেয় না। কোনো ব্যাপারে সংশয় থাকলে ওকে ফোন করে জেনে নিই কী করা উচিৎ হবে। ও আমাকে ভালো-মন্দ বলে দেয়। আর সিদ্ধান্তটা আমার ওপর ছেড়ে দেয়।’ অঙ্কুশ ও ঐন্দ্রিলার সম্পর্কের মধ্যে কোনো নেতিবাচক দিক নেই বলেও মনে করেন ঐন্দ্রিলা। তার ভাষ্য, প্রথম দিন থেকেই আমরা খুব ওপেন। নেগেটিভ তাদেরই আসে যারা লোক দেখানো বন্ধু বলে একে অপরকে। কিন্তু আমরা তেমন না। আমাদের পারসোনাল আর প্রফেশনাল লাইফ আলাদা। আমরা ঘুরছি, মজা করছি, এগুলো লুকিয়ে রাখার কি কোনো মানে আছে! এমএবি/এলএ/এমএস", "অনলাইন রির্পোটার ॥ সাংবাদিক কল্যাণ ট্রাস্টে আরও ১০ কোটি টাকা অনুদান দেওয়ার ঘোষণা দিয়ে প্রধানমন্ত্রী শেখ হাসিনা বলেছেন, ‘আমি সাংবাদিক কল্যাণ ট্রাস্ট গঠন করে দিয়েছি। এই ফান্ডে আমি কিছু টাকা দিয়েছিলাম। পত্রিকার মালিকরা এই ফান্ডে কোনও টাকা দেননি। মাত্র দুইজন টেলিভিশন মালিক ফান্ডে সহায়তা করেন। সেখানে এখন ১৪ কোটি টাকা আছে। আমি আরও ১০ কোটি টাকা দেব।’ এ সময় সংবাদমাধ্যম মালিকদের কল্যাণ ট্রাস্টে অনুদান দেওয়ার আহ্বান জানান তিনি। আজ বুধবার সকালে প্রধানমন্ত্রীর নিজ কার্যালয়ে দুস্থ সাংবাদিকদের সহায়তা অনুষ্ঠানে তিনি এসব কথা জানান। শেখ হাসিনা আরো বলেন, 'বাংলাদেশের সার্বিক উন্নয়নে আন্তরিকতার সঙ্গে কাজ করে যাওয়ার চেষ্টা করে যাচ্ছি। আমি মনে করি, এটি আমার একটা দায়িত্ব। মানুষের অধিকার প্রতিষ্ঠার জন্য যা যা করা দরকার আমরা তা করছি।'", "রোববার বিকেলে প্রকাশিত একটি ভিডিও স্টোরিতে নায়লা নাঈমকে ‘বাংলাদেশের সানি লিওনি’ বলে অভিহিত করা হয়। নায়লার একাধিক ছবি সম্বলিত ভিডিও স্টোরিটি ইতোমধ্যে ৬০ হাজারেরও বেশিবার দেখা হয়েছে। এ তুলনাকে ইতিবাচকভাবেই দেখছেন নায়লা নাঈম। মঙ্গলবার রাতে গ্লিটজের সঙ্গে আলাপকালে বলেন, “এক’শ কোটি মানুষের দেশে তার অনেক ভক্ত আছে, তিনি তো এখন স্টার। তার সঙ্গে ‍যদি আমার তুলনা করা হয় তাহলে এটা তো খারাপ কিছু না, ভালো। সালমান খান, আমির খানরা তাকে নিয়ে কাজ করছেন।” টাইমস অব ইন্ডিয়া তার সঙ্গে কোনো কথা না বলেই প্রতিবেদনটি করেছে বলে জানান তিনি। তিনি বলেন, “সানি লিওনির প্রচুর ভক্ত আছে ভারতে; বাংলাদেশে আমার প্রচুর ভক্ত আছে- প্রতিবেদনে সেগুলোরই তুলনা করা হয়েছে।” টাইমস অব ইন্ডিয়ার প্রতিবেদনে জানানো হয়, ‘বোল্ড ও বিউটিফুল’ লুকের কারণে তাকে বাংলাদেশের সানি লিওনি বলে ডাকা হয়। সানির মতো তারও সামাজিক যোগাযোগ মাধ্যমে প্রচুর ভক্ত আছে। র‌্যাম্প মডেল হিসেবে শোবিজে যাত্রা করেন বরিশালের মেয়ে নায়লা। পরে মিউজিক ভিডিও, বিজ্ঞাপন, টিভি নাটকে অভিনয় করে আলোচনায় আসেন। ফেইসবুকে নিজের বোল্ড ছবি পোস্ট করে  একাধিকবার সমালোচনার মুখে পড়েন। একটি ডেন্টাল কলেজ থেকে পড়াশুনা শেষ করে বর্তমানে দন্ত চিকিৎসক হিসেবে ক্যারিয়ার গড়েছেন। কয়েক বছর ধরে শোবিজে অনেকটা অনিয়মিত হয়ে পড়েছেন তিনি। কারণ হিসেবে চিকিৎসা পেশায় নিজের ব্যস্ততাতেই তুলে আনছেন তিনি। গ্লিটজকে বলেন, “নতুন আরেকটি চেম্বার খুলছি শিগগির। এদিকেই সময় দিচ্ছি নিয়মিত। আর আমি মিডিয়ায় সেভাবে সক্রিয়া ছিলাম না। বরাবরই আমি ইভেন্টে পারফর্ম করতে ভালোবাসি। নাটক করবে, ফিল্ম স্টার হব-এ ধরনের কোনো প্রত্যাশাও করিনি।” বর্তমানে খিলগাঁও ও আফতাব নগরের দুটি চেম্বারে নিয়মিত রোগী দেখছেন তিনি।", "জেলার মহিপুর থানার পরিদর্শক (তদন্ত) মো. মাহবুবুর রহমান জানান, বুধবার ভোরে কুয়াকাটার খানাবাদ কলেজ এলাকায় বাবুল মল্লিকের মেয়ে মরিয়ম (১৫) খুন হয়েছে বলে খবর পেয়ে পুলিশ ঘটনাস্থল পরিদর্শন করে। মরিয়ম একটি ঘরে মায়ের সঙ্গে ঘুমিয়ে ছিল জানিয়ে তিনি সাংবাদিকদের বলেন, বাড়িতে মরিয়মের ছোট এবং বোন-দুলাভাইও ছিলেন। “ওই ঘরের মেঝে থেকে রক্তমাখা দুটি ছুরি, মরিয়মের নূপুর ও দুই টুকরো মাংস উদ্ধার করেছে পুলিশ। ঘরের মেঝেসহ বিভিন্ন স্থানে রক্তের চিহ্ন রয়েছে। কিন্তু মরিয়মকে জীবিত বা মৃত কোনো অবস্থায়ই পাওয়া যাচ্ছে না। কেউ কিছু টের না পাওয়ার বিষয়টি রহস্যজনক।” মাংসের টুকরো দুটো মানুষের কিনা তা নিশ্চিত করতে পারেনি পুলিশ। জেলার পুলিশ সুপার মইনুল হোসেন সাংবাদিকদের বলেন, “সব আলামত জব্দ করেছি। ভালভাবে দেখেছি। আপাতদৃষ্টিতে এটি হত্যাকাণ্ডই মনে হয়েছে। ঘটনার সঙ্গে জড়িত প্রকৃত অপরাধী যে-ই হোক, আমাদের তদন্তে তা বেরিয়ে আসবে।” এ ঘটনায় মামলা দায়েরের প্রস্তুতি চলছে বলে তিনি জানান। মরিয়মের বাবা বেঁচে নেই। মরিয়ম মহিপুর কো-অপারেটিভ মাধ্যমিক বিদ্যালয়ের নবম শ্রেণির শিক্ষার্থী বলে পরিবার জানিয়েছে। পরিবারের সদস্যরা বলছেন, মা নূরজাহান বেগম মঙ্গলবার রাতে খাবার খেয়ে তার শিশুছেলে হামিম (৩) ও মেয়ে মরিয়মকে (১৫) নিয়ে এক খাটে নিচতালায় ঘুমিয়ে ছিলেন। দোতালায় নূরজাহানের বড় মেয়ে রেশমা (১৯) ও রেশমার স্বামী মাঈনুল ছিলেন। রাত ৩টার দিকে রেশমা টয়লেটে যাওয়ার জন্য নিচে নেমে নূরজাহান ও মরিয়মকে ঘুমিয়ে থাকতে দেখেছেন। এরপর ভোরে নূরজাহান মেয়ে মরিয়মকে বিছানায় না দেখে খুঁজতে গিয়ে ঘরের বিভিন্ন স্থানে রক্ত দেখে চিৎকার দেন। বাড়ির লোক ও প্রতিবেশীরা এসে রক্ত দেখে পুলিশে খবর দেয়।", "শখের জামাটা অনেকদিন পরা হয় না। আজ পরবেন বলে বের করলেন আলমারি থেকে। দেখলেন একটা দাগ। পরার মতো উপায় নেই। কিংবা জিন্স প্যান্টের জিপারটা গেছে নষ্ট হয়ে। এরকম পরিস্থিতিতে শখের জামা কিংবা জুতা নিয়ে দুঃখ করার আগে বরং ঠিক করার কয়েকটা পন্থা জেনে নিন। জীবনযাপন-বিষয়ক একটি ওয়েবসাইটে এই বিষয়ের ওপর প্রকাশিত প্রতিবেদন থেকে এমন কিছু পন্থা এখানে দেওয়া হল। জিপার ঠিক করা এক পাশ থেকে খুলে যাওয়া চেইন বা জিপার খুব সহজে ঠিক করা যায়। এর জন্য চাই একটা কাঁচি, সুই আর সুতা। চেইনের স্লাইডারটি নিচের দিকে নিয়ে যান। যেপাশের চেইন থেকে স্লাইডারটি খুলে গেছে সে পাশে স্লাইডারের উপরে জিপারের দুটি দাঁতের মাঝে সামান্য কেটে একটা দাঁত বের করে নিন। এবার খুলে যাওয়া চেইনের অংশে স্লাইডারটি ঢুকিয়ে নিন। তারপর স্লাইডার উপরে তুলে চেইন লাগান। কাটা অংশটা ঠিক মতো সেলাই করে নিন। এতে বার বার চেইন লাইন থেকে খুলে যাবে না।  চামড়ার জুতায় স্যাঁতস্যাঁতে দাগ এর জন্য চাই নরম ব্রাশ বা স্পঞ্জ, পানি ও ভিনিগার। দৃশ্যমান দাগ মুছে নিন। স্পঞ্জ বা টুথব্রাশ সমপরিমাণ পানি ও ভিনিগারের মিশ্রণে ডুবিয়ে ক্ষতিগ্রস্ত স্থানটি হালকা ভাবে মুছে নিন। সূর্যের আলোতে জুতা শুকিয়ে নিন। মনে রাখবেন জীবাণু আপনাকেও অসুস্থ করে ফেলতে পারে। তাই পরিষ্কার করার সময় অবশ্যই মাস্ক পরে নেবেন। চামড়ার জুতায় চকচকেভাব আনতে চামড়ার জুতা নতুনের মতো চকচকে করতে সামান্য গ্লাস ক্লিনার, দুই টুকরা নরম কাপড় এবং পুরানো পাতলা টুথব্রাশ প্রয়োজন।  কাপড়ে গ্লাস ক্লিনার স্প্রে করে জুতাটা মুছে নিন। জুতার সেলাই বা অন্যান্য সামগ্রী আছে এমন স্থান পরিষ্কার করতে ব্রাশ ব্যবহার করুন। কারণ কাপড় এই অংশে পৌঁছাবে না।   এবার শুকনা কাপড় দিয়ে জুতা মুছে নিন। প্রয়োজনে আবার এই পদ্ধতি অনুসরণ করুন। অনেক চামড়া গ্লাস ক্লিনারে নষ্ট হয়ে যায় তাই প্রথমে জুতার ভেতরের অংশে ব্যবহার করে তা যাচাই করে নিন। কাপড় থেকে পুরানো দাগ তুলতে এর জন্য প্রয়োজন হেয়ার স্প্রে ও স্টিফ ব্রাশ। রংয়ের উপর হেয়ার স্প্রে এমনভাবে লাগান যেন তা একেবারে ভিজে যায়। কয়েক মিনিট অপেক্ষা করে ব্রাশ বা কাপড়ের সাহায্যে তা পরিষ্কার করে নিন। এতে পুরানো রংয়ের দাগ উঠে আসবে। বেশিরভাগ রং উঠে আসলে তা ধুয়ে নিন। এতে বাড়তি রংয়ের দাগও উঠে যাবে। কাপড়ের ছেঁড়া ফাটা দূর করতে সুই ও কাপড়ের সঙ্গে মিলিয়ে সুতা দরকার। কাপড়ের উল্টাপাশ থেকে সেলাই করতে হবে। ছেঁড়া অংশটা ধরে তার উল্টা পাশের দুই প্রান্তে বিপরীত মুখী সেলাই করতে থাকুন। এভাবে সুতার সাহায্যে ছেঁড়া অংশটি পূর্ণ করে নিন। কাপড় থেকে মরিচার দাগ দূর করা লবণ ও সাদা ভিনিগার বা লেবু দিয়ে কাপড়ে পড়া মরিচার দাগ দূর করা যায়। সমপরিমাণ লবণ ও সাদা ভিনিগার বা লেবুর রস দাগের উপরে সরাসরি লাগান। ৩০ মিনিট অপেক্ষা করুন। শুকানোর জন্য রোদে দিন যতক্ষণ না দাগ হালকা হয়ে আসে। এরপর তা সাধারণভাবেই ধুয়ে ফেলুন।   মরিচার দাগ অনেক কড়া হয়। সহজে যেতে চায় না। তাই আবার একই পদ্ধতি অনুসরণ করার প্রয়োজন হতে পারে। কয়েকবার করার পরও যদি দাগ না ওঠে তাহলে রোদে শুকানোর আগে গরম পানিতে কাপড়টি ফুটিয়ে নেবেন। কালি বা স্থায়ী মার্কারের দাগ তুলতে কালি বা মার্কারের দাগ তোলার সবচেয়ে ভালো উপায় অ্যাসিটোন। অনেক তন্তু অ্যাসিটোনে ক্ষতিগ্রস্ত হয়। তাই আগে কাপড়ের অন্য অংশে লাগিয়ে যাচাই করতে হবে। যদি কাপড়ে এটা ব্যবহার করা না যায় তাহলে রাবিং অ্যালকোহল ব্যবহার করতে পারেন। পানি দিয়ে কাপড়ে লাগা দাগ ভিজিয়ে নিন। শক্ত পাটাতনে পুরানো তোয়ালে বিছান, যেমন- টেবিলের ওপরে তোয়ালে বিছিয়ে তার উপরে দাগ লাগা কাপড়টি রাখুন। অ্যাসিটোন বা রাবিং অ্যালকোহল দাগের উপরে দিন। তোয়ালে দাগ শুষে নিবে এরপর কাপড়টা ধুয়ে নিন। দাগ পুরোপুরি ভাবে তুলতে প্রয়োজন হলে আরও কয়েকবার এই পদ্ধতি অনুসরণ করুন। ছবি: রয়টার্স। আরও পড়ুন কাপড়ে ফাঙ্গাস থেকে মুক্তি   ঘামের দাগ দূরে রাখতে   কাপড় থেকে দাগ তুলতে   চামড়ার জুতা দীর্ঘদিন ভালো রাখতে   জুতা ব্যবহারের ৬টি ভুল"]}, {"title": ["প্রেমের প্রস্তাবে রাজি না হওয়ায় স্কুলছাত্রীকে কুপিয়ে জখম", "টকশোতে বক্তব্য দিতে গিয়ে জাপা নেতার মৃত্যু", "প্রবাসীর স্ত্রীর ঘরে খলিল, সারারাত বন্দি", "একেই বলে ভাগ্যের নির্মম পরিহাস", "নওগাঁয় ইয়াবা ও হেরোইনসহ গ্রেফতার ৩", "নেত্রকোনায় অগ্নিদগ্ধ হয়ে শিশুর মৃত্যু ॥ মা আহত", "লালমনিরহাটে মাদক ব্যবসায়ী গুলিবিদ্ধ অবস্থায় আটক", "বিএনপি নেতা সোহেল গ্রেপ্তার", "চট্টগ্রাম কলেজ ছাত্রলীগ কমিটি নিয়ে ধাওয়া-পাল্টা ধাওয়া", "দণ্ড স্থগিত, নওয়াজকে মুক্তির নির্দেশ"], "content": ["নরসিংদীর মনোহরদীতে প্রেমের প্রস্তাবে রাজি না হওয়ায় তানজিমা (১৪) নামে এক স্কুলছাত্রীকে কুপিয়ে জখম করেছে মফিজুল ইসলাম (১৮) নামে এক যুবক। বুধবার সকালে উপজেলার সরাইকান্দী গ্রামে এ ঘটনা ঘটে। গুরুতর আহত অবস্থায় ওই স্কুলছাত্রীকে ঢাকা মেডিকেল কলেজ হাসপাতালে ভর্তি করা হয়েছে। আহত তানজিমা মনোহরদী উপজেলার নলুয়া গ্রামের তারা মিয়ার মেয়ে এবং অর্জুনচর উচ্চ বিদ্যালয়ের নবম শ্রেণির ছাত্রী। স্কুলছাত্রীর স্বজনদের অভিযোগ, দীর্ঘদিন ধরে তানজিমাকে প্রেমের প্রস্তাব দিয়ে আসছিল সরাইকান্দী গ্রামের আব্দুর রশিদ মিয়ার ছেলে মফিজুল ইসলাম। তবে তার প্রস্তাবে রাজি না হওয়ায় ক্রমাগত হুমকি দিচ্ছিল সে। এরই ধারাবাহিকতায় বুধবার সকালে স্কুলে যাওয়ার সময় সরাইকান্দী গ্রামের নীলু মাঝির কলাবাগান সংলগ্ন এলাকায় তানজিমাকে ধারালো অস্ত্র দিয়ে কুপিয়ে জখম করে মফিজুল। পরে গুরুতর আহত তানজিমাকে উদ্ধার করে প্রথমে মনোহরদী উপজেলা স্বাস্থ্য কমপ্লেক্সে ও পরে উন্নত চিকিৎসার জন্য ঢাকা মেডিকেল কলেজ হাসপাতালে নিয়ে যাওয়া হয়। মনোহরদী উপজেলা স্বাস্থ্য কমপ্লেক্সের জরুরি বিভাগের চিকিৎসক তাশারফ হোসাইন জানান, ধারালো অস্ত্র দিয়ে স্কুলছাত্রীকে এলোপাতাড়িভাবে আঘাত করায় তার ডান হাতের কব্জি প্রায় বিচ্ছিন্ন অবস্থায় আছে। মাথায় প্রচুর রক্তক্ষরণ হয়েছে। তাছাড়া শরীরের অন্যান্য স্থানেও মারাত্মক জখম রয়েছে। প্রাথমিক চিকিৎসা দিয়ে আশঙ্কাজনক অবস্থায় তাকে ঢাকা মেডিকেল কলেজ হাসপাতালে পাঠানো হয়েছে। মনোহরদী থানা পুলিশের ভারপ্রাপ্ত কর্মকর্তা (ওসি) মো. মনিরুজ্জামান বলেন, খবর পেয়ে ঘটনাস্থল পরিদর্শন করেছি। মফিজুলকে আইনের আওতায় আনতে পুলিশি অভিযান অব্যাহত রয়েছে। তাকে ধরিয়ে দিতে নরসিংদীর পুলিশ সুপার সাইফুল্লাহ আল মামুন ৫ হাজার টাকা পুরস্কার ঘোষণা করেছেন। সঞ্জিত সাহা/আরএআর/এমএস", "মাদারীপুর সদরের উপজেলার লেকেরপাড়ে একটি বেসরকারি টেলিভিশন চ্যানেল নিউজ টুয়েন্টিফোরের নির্বাচন-সংক্রান্ত টকশো চলাকালে বক্তব্য দিতে গিয়ে অসুস্থ হয়ে মারা গেছেন জাতীয় পার্টির (জাপা) মাদারীপুর জেলা শাখার সভাপতি জাকারিয়া অপু। মঙ্গলবার তাকে প্রথমে মাদারীপুরের স্থানীয় নিরাময় হাসপাতাল ও পরে ফরিদপুর মেডিকেল কলেজ হাসপাতালে নেয়া হয়। সেখান থেকে ঢাকায় নিয়ে যাওয়ার পথে মারা যান তিনি। জাকারিয়া অপুর পরিবার জানিয়েছে, একটি টেলিভিশনের অনুষ্ঠান চলাকালে হৃদরোগে আক্রান্ত হন জাকারিয়া। পরে হাসপাতালে নেয়ার পথে মারা যান তিনি। মাদারীপুর জেলা জাতীয় পার্টির (জাপা) সহসভাপতি জহিরুল ইসলাম মিন্টু জানান, জাকারিয়া অপুর মৃত্যুতে জাতীয় পার্টির চেয়ারম্যান এইচএম এরশাদ ও মহাসচিব রুহুল আমিন হাওলাদার শোক প্রকাশ করেছেন। অপু ভাইয়ের মৃত্যুতে মাদারীপুর একজন দক্ষ, কর্মঠ ও বর্ষীয়ান নেতাকে হারাল। বুধবার জোহরের নামাজের পর পুরানবাজার বড় মসজিদ প্রাঙ্গণে জাকারিয়া অপুর জানাজা অনুষ্ঠিত হয়েছে। পরে তাকে পারিবারিক কবরস্থানে দাফন করা হয়। এএম/জেআইএম", "কুমিল্লার চৌদ্দগ্রাম উপজলোয় প্রবাসীর স্ত্রীর সঙ্গে আপত্তিকর অবস্থায় ইব্রাহিম খলিল নামে এক মসজিদের মুয়াজ্জিনকে ধরেছে স্থানীয়রা। রোববার উপজেলার চিওড়া ইউনিয়নের জিনিদকরা গ্রামের প্রবাসী ইয়াছিনের ঘর থেকে পালানোর সময় তাকে আটক করে প্রতিবেশী নারীরা। আটককৃত খলিল কুমিল্লার নাঙ্গলকোট উপজেলার ঢালুয়া ইউনিয়নের শরপাতলী গ্রামের আমীর হোসেনের ছেলে। বর্তমানে সে চিওড়ার চরপাড়ার একটি মসজিদে মুয়াজ্জিনের দায়িত্বে রয়েছে। জানা গেছে, ইব্রাহিম খলিল নিজেকে চিওড়া আছগরিয়া ফাজিল (ডিগ্রি) মাদরাসা ছাত্রলীগের সহ-সভাপতি বলে দাবি করে পোস্টার, ব্যানার ও সামাজিক যোগযোগ মাধ্যমে প্রচার-প্রচারণা চালিয়ে আসছে। স্থানীয়রা জানায়, ইব্রাহিম খলিল ইতোপূর্বে একই ইউনিয়নের ছোট সাতবাড়িয়া গ্রামের মসজিদে কর্মরত অবস্থায় বেশ কয়েকটি অপকর্মে জড়িয়ে পড়ে। অপকর্মের কারণে ওই মসজিদ থেকে তার চাকরি চলে যায়। এখানে চাকরিরত অবস্থায় প্রবাসী ইয়াছিনের স্ত্রী আকলিমার সঙ্গে সখ্যতা গড়ে উঠে খলিলের। সম্পর্ক আরও গভীর করার জন্য ইব্রাহিম কৌশলে আকলিমার দুই ছেলেকে প্রাইভেট পড়ানোর নামে তাদের ঘরে নিয়মিত প্রবেশের পথ বের করে। এতে তাদের মধ্যে সখ্যতা বেড়ে তা শারীরিক সম্পর্কে গড়ায়। প্রত্যক্ষদর্শীরা জানায়, শনিবার রাত ৯টার দিকে ইব্রাহিম খলিল আকলিমার ঘরে প্রবেশ করে। বিষয়টি টের পেয়ে আশপাশের নারীরা গৃহবধূ আকলিমা ও ইব্রাহিমকে বাইরে থেকে তালাবদ্ধ করে দেয়। সারারাত সেই ঘরেই ছিল ইব্রাহিম। সকালে খলিল ঘরের দরজা ভেঙে বের হওয়ার চেষ্টা করলে নারীরা তাকে ধরে বেঁধে রাখে। পরে ছেলের আটকের খবর পেয়ে তার গ্রামের বাড়ি ঢালুয়া ইউনিয়নের শরপাতলী থেকে বাবা-মাসহ গ্রামের লোকজন ঘটনাস্থলে আসে। এ সময় জিনিদকরার স্থানীয় লোকজন বাবা-মায়ের জিম্মায় ও মুচলেকা নিয়ে ইব্রামিম খলিলকে ছেড়ে দেয়। এ বিষয়ে চিওড়া সরকারি কলেজ ছাত্রলীগের সভাপতি আব্দুর রহিম ভূঁইয়া বলেন, পূর্ব-শত্রুতার জের ধরে ইব্রাহিম খলিলকে অপমান করার উদ্দেশ্যে জিনিদকরায় আটক করেছে একটি পক্ষ। পরে তাকে আবার ছেড়ে দেয়া হয়েছে। এএম/আরআইপি", "অনেক দৌড়ঝাঁপ করে রাজধানীর পূবাইলে নিজের জমির ওপর নির্মাণ করা ভবনটি থানার জন্য ভাড়া দেন ফরিদপুরের আবদুর রশিদ। নিজ হাতে থানার হাজতখানা তৈরি করেন তিনি। কিন্তু ভাগ্যের নির্মম পরিহাস তাকেই প্রথম আসামি হয়ে ওই হাজতখানায় বন্দি হতে হলো। প্রধানমন্ত্রী শেখ হাসিনার ভিডিও কনফারেন্সে সদ্য উদ্বোধন করা গাজীপুর মেট্রোপলিটনের (জিএমপি) আওতাভুক্ত আটটি থানার একটি হচ্ছে পূবাইল থানা। গত রোববার থানা উদ্বোধনের দ্বিতীয় দিনে ভবনটির সামনে দেয়ালে রং করার সময় ৩৩ হাজার ভোল্টেজের তারে জড়িয়ে বিদ্যুৎস্পৃষ্ট হয়ে মারা যান লক্ষ্মীপুরের রংমিস্ত্রি জাহাঙ্গীর। এ ঘটনায় নিহত জাহাঙ্গীরের চাচা মো. মমিন বাদী হয়ে থানায় মামলা দায়ের করেন। যার এক নম্বর আসামি হলেন থানা ভবন মালিক আবদুর রশিদ ও দুই নম্বর আসামি তার কেয়ারটেকার উজ্জ্বল। মঙ্গলবার সকালে হাসপাতালে নিহত জাহাঙ্গীরের চাচা মমিনের সঙ্গে আপসে বিষয়টি মীমাংসা করার সময় পুলিশ আবদুর রশিদকে গ্রেফতার করে জেলহাজতে পাঠিয়ে দেয়। মামলার ২ নম্বর আসামি উজ্জ্বল পলাতক রয়েছেন। মামলার বিবরণে জানা যায়, গত রোববার থানা উদ্বোধনের দ্বিতীয় দিনে ভবনটির সামনে দেয়ালে রং করার সময় ৩৩ হাজার ভোল্টেজের তারে জড়িয়ে বিদ্যুৎস্পৃষ্ট হয়ে মারা যান লক্ষ্মীপুরের রংমিস্ত্রি জাহাঙ্গীর। এ ঘটনায় নিহত জাহাঙ্গীরের চাচা মো. মমিন বাদী হয়ে থানায় মামলা দায়ের করেন। যার এক নম্বর আসামি হলেন থানা ভবন মালিক আবদুর রশিদ ও দুই নম্বর আসামি তার কেয়ারটেকার উজ্জ্বল। থানা ভবনটি নির্মাণে গাফিলতি, নিয়মনীতি অমান্য করা, ঝুঁকিপূর্ণ ৩৩ হাজার ভোল্ট বৈদ্যুতিক তারের নিচে এবং পল্লীবিদ্যুৎ সাবস্টেশনঘেঁষে স্থানীয় বিদ্যুৎ অফিস ও এলাকাবাসীর বাধা-নিষেধ তোয়াক্কা না করার অভিযোগে থানা ভবনের খোদ মালিক আবদুর রশিদের বিরুদ্ধে পূবাইল মেট্রোপলিটন থানার প্রথম মামলাটি দায়ের করা হয়। এ মামলাটি একটি বিরল ঘটনার জন্ম দিয়েছে। কারণ অক্লান্ত পরিশ্রম করে যে জমির মালিক থানা ভবনটি নির্মাণ করেছেন সেই মালিকই হলের থানায় নথিভুক্ত হওয়া প্রথম মামলার আসামি। কিছুদিন আগেও যিনি তালটিয়ার চেয়ারম্যানবাড়ি রোডের তার ভবনে থানা কার্যক্রম চালুর জন্য অনেক দৌড়ঝাঁপ করেন ঊর্ধ্বতন পুলিশ কর্মকর্তাদের পেছনে। একপর্যায়ে ভবনটি ভাড়া দিতে রাজি করাতেও সফল হন তিনি। কিন্তু নিজ হাতে তৈরি করা থানাহাজতে তাকেই প্রথম আসামি হয়ে ঢুকতে হলো। বর্তমানে তাকে জেলহাজতে রাখা হয়েছে। বিষয়টি নিয়ে স্থানীয়দের মাঝে ব্যাপক তোলপাড় সৃষ্টি হয়েছে। পূবাইল থানা পুলিশের ওসি নাজমুল হক ভুঁইয়া বলেন, ভবন মালিক আবদুর রশিদ হাসপাতালে নিহত জাহাঙ্গীরের চাচার সঙ্গে আপসের বিষয়টি মীমাংসা করার সময় তাকে গ্রেফতার করে জেলহাজতে পাঠানো হয়েছে। এ থানার প্রথম মামলা এটি এবং ভবন মালিক মামলার ১ নম্বর আসামি। এএম/এমএস", "নিজস্ব সংবাদদাতা, নওগাঁ ॥ আজ বুধবার ভোরে নওগাঁয় ডিবি পুলিশের বিশেষ অভিযানে ৯শ’ পিচ ইয়াবা ও ২৫ গ্রাম হেরোইনসহ তিন মাদকব্যবসায়ী গ্রেফতার হয়েছে। আটককৃতরা হলো, রানীনগর উপজেলার পশ্চিম বালুভরা গ্রামের ছাহের মৃধার পুত্র শ্যামল মৃধা কালু, একই উপজেলার নেফার উদ্দিনের পুত্র নিশান ও রাজশাহী জেলার গোদাগাড়ি উপজেলার মাটিকাটা গ্রামের এনামুল হকের পুত্র বাবর আলী। পুলিশ জানায়, গোপন সংবাদের ভিত্তিতে নওগাঁ সদর উপজেলার চকবুলাকি থেকে ৯শ’ পিচ ইয়াবাসহ শ্যামল মৃধা কালু ও নিশানকে আটকের পর হাপানিয়া হাট সংলগ্ন থেকে ২৫ গ্রাম হেরোইনসহ বাবর আলীকে আটক করা হয়। আটতকৃতদের বিরুদ্ধে থানায় একাধিক মামলা রয়েছে বলে পুলিশ", "নিজস্ব সংবাদদাতা, নেত্রকোনা ॥ জেলার বারহাট্টা উপজেলার চিরাম ইউনিয়নের চরপাড়া গ্রামে আগুনে পুড়ে সাবিত্রী দাস (২) নামে এক শিশুর মৃত্যু ও তার মা অষ্টমী রানী দাস (২৮) গুরুতরভাবে দগ্ধ হয়েছে। আজ বুধবার সকাল সাড়ে ন’টার দিকে এ ঘটনা ঘটে। অষ্টমী রানী দাসকে মুমুর্ষ অবস্থায় ময়মনসিংহ মেডিক্যাল কলেজ হাসপাতালে ভর্তি করা হয়েছে। জানা গেছে, ঘটনার সময় চরপাড়া গ্রামের পরিতোষ চন্দ্র দাসের স্ত্রী অষ্টমী রানী দাস তার শিশুকন্যা সাবিত্রীকে নিয়ে বসত ঘরে ঘুমিয়ে ছিলেন। সকাল সাড়ে ন’টার দিকে হঠাৎ তাদের বিছানায় ও মশারিতে আগুন ধরে গেলে তিনি জেগে ওঠে চিৎকার শুরু করেন। পরে প্রতিবেশিরা এসে তাদের উদ্ধার করেন এবং আগুন নিয়ন্ত্রণে আনেন। ততক্ষণে আগুনে দগ্ধ হয়ে সাবিত্রীর মৃত্যু হয়। পরে অষ্টমীকে মুমুর্ষ অবস্থায় বারহাট্টা উপজেলা স্বাস্থ্য কমপ্লেক্সে নিয়ে গেলে চিকিৎসক তাকে ময়মনসিংহ মেডিক্যাল কলেজ হাসপাতালে রেফার্ড করেন। চিকিৎসকরা জানান, তার শরীরের প্রায় ৬০ ভাগ পুড়ে গেছে।", "নিজস্ব সংবাদদাতা, লালমনিরহাট ॥ জেলার হাতীবান্ধা উপজেলার কুখ্যাত মাদক ব্যবসায়ী ও ৬ মাদক মামলার আসামী সিরাজুল ইসলাম ওরফে আলু সিরাজকে (৩৫) গুলিবিদ্ধ অবস্থায় আটক করেছে পুলিশ। এ সময় রশিদুল ইসলাম নামে আরও এক মাদক ব্যবসায়ীকে আটক করা হয়। আজ বুধবার দুপুরে ওই উপজেলার নওদাবাস শালবনের ভিতর থেকে তাকে গুলিবিদ্ধ অবস্থায় আটক করা হয়েছে। গুলিবিদ্ধ সিরাজুল গেন্দুকুড়ি এলাকার জহর উদ্দিনের ছেলে বলে জানা গেছে। এ সময় মাদক ব্যবসায়ীদের হামলায় দুই পুলিশ সদস্য আহত হয়েছে। হাতীবান্ধা থানার ওসি ওমর ফারুক জানান, বুধবার সকালে উপজেলার গেন্দুকুড়ি সীমান্ত এলাকায় অভিযান চালিয়ে ৫ কেজি ভারতীয় গাঁজাসহ সিরাজুল ইসলাম ওরফে আলু সিরাজ ও রশিদুল ইসলাম নামে দুই মাদক ব্যবসায়ীকে গ্রেফতার করা হয়। তাদের দেয়া তথ্য অনুযায়ী উপজেলার নওদাবাস ইউনিয়নের শালবন এলাকায় মাদক উদ্ধারে অভিযান চালায় পুলিশ। অভিযান চলাকালীন একদল মাদক ব্যবসায়ী পুলিশের উপর হামলা চালায়। এ সময় সিরাজুল ইসলাম ওরফে আলু সিরাজ পালিয়ে যাওয়ার চেষ্টা করলে পুলিশ গুলি ছুড়ে। পুলিশের গুলিতে দুই পায়ে গুলিবিদ্ধ হয় আলু সিরাজ। অভিযানে ওই এলাকা থেকে আরও ৬ কেজি গাঁজা উদ্ধার করে পুলিশ। মাদক ব্যবসায়ীদের হামলায় হাতীবান্ধা থানার এসআই আবু বক্কর সিদ্দিক ও কনস্টেবল এরশাদ আহত হয়েছেন। আহতদের হাতীবান্ধা হাসপাতালে ভর্তি করা হয়েছে। লালমনিরহাট পুলিশ সুপার এস এম রশিদুল হক জানান, সিরাজুল ইসলাম ওরফে আলু সিরাজ একজন পেশাদার মাদক ব্যবসায়ী। তার বিরুদ্ধে ৬ টি মাদক মামলা রয়েছে।", "মঙ্গলবার সন্ধ্যা সাড়ে ৭টায় সোহেলকে আটক করে গুলশান থানায় নিয়ে যাওয়া হয় বলে বিএনপির জ্যেষ্ঠ যুগ্ম মহাসচিব রুহুল কবির রিজভী জানিয়েছেন। ছাত্রদল ও স্বেচ্ছাসেবক দলের সাবেক সভাপতি সোহেল বিএনপির কেন্দ্রীয় যুগ্ম মহাসচিবের পদেও রয়েছেন। রিজভী বিডিনিউজ টোয়েন্টিফোর ডটকমকে বলেন, “আমরা সংবাদ পেয়েছি যে, হাবিব-উন নবী সোহেলকে গোয়েন্দা পুলিশ আটক করে নিয়ে গেছে। সে এখন গুলশান থানায় আছে।” ডিএমপির উপ কমিশনার (মিডিয়া) মাসুদুর রহমান বিডিনিউজ টোয়েন্টিফোর ডটকমকে বলেন, “সুনির্দিষ্ট তথ্যের ভিত্তিতে তাকে ঢাকা মহানগর পুলিশ গুলশান এলাকা থেকে গ্রেপ্তার করেছে।” সোহেলের বিরুদ্ধে নাশকতাসহ বিভিন্ন অভিযোগে অর্ধশতাধিক মামলা রয়েছে। দীর্ঘদিন ধরেই তাকে খুঁজছিল পুলিশ। শান্তিনগরে তার বাড়িতে একাধিকবার পুলিশ তল্লাশিও চালায়। সোহেলকে গত ১ সেপ্টেম্বর নয়া পল্টনে দলের কেন্দ্রীয় কার্যালয়ের সামনে জনসভায় দেখা গিয়েছিল। সোহেলকে আটকের পর বিএনপি নয়া পল্টনে দলের কেন্দ্রীয় কার্যালয়ে জরুরি সংবাদ সম্মেলন করে এর প্রতিবাদ জানিয়েছে। সংবাদ সম্মেলনে রিজভী বলেন, ‘ভোটারশূন্য নির্বাচন করতেই’ সরকার সোহেলকে গ্রেপ্তার করেছে। “সোহেল ঢাকা মহানগরের নেতৃত্ব দিচ্ছেন। তাকে  গ্রেপ্তার করে রাখলে সরকারের টেনশন দূর হয়। কারণ তারা ভোটার‍শূন্য একটা নির্বাচন করতে চায়। তো সেই নির্বাচন করলে সোহেলের মতো নেতৃত্বকে বাধা মনে করছে। এই মনে করেই তার বিরুদ্ধে মিথ্যা মামলা এবং তাকে আজকে গ্রেপ্তার করে বন্দি করা হয়েছে।” সোহেলের বিরুদ্ধে মামলাগুলো রাজনতিক প্রতিহিংসামূলক দাবি করে রিজভী বলেন, “তার স্ত্রী আমাকে জানিয়েছে, প্রায় সাড়ে ৪শ থেকে ৫শ‘র মতো মামলা ইতোমধ্যে দায়ের করা হয়েছে। সে দৃপ্ত কণ্ঠে বক্তব্য রাখেন অগণতান্ত্রিক সরকারের বিরুদ্ধে, এটাই তার অন্যায়।” সংবাদ সম্মেলনে কেন্দ্রীয় নেতা রফিকুল ইসলাম, তাইফুল ইসলাম টিপু, আবেদ রাজা, সাইফুল ইসলাম পটু, স্বেচ্ছাসেবক দলের মোর্শেদ আলম, ছাত্রদলের আব্বাস আলী উপস্থিত ছিলেন।", "বুধবার দুপুরে দ্বিতীয় দিনের মতো কলেজের সামনের সড়কে এঘটনার সময় বেশ কয়েকটি হাতবোমা ফাটানো হয় এবং গাড়ি ভাঙচুরও করা হয়। চট্টগ্রাম নগর পুলিশের সহকারী কমিশনার (চকবাজার জোন) নোবেল চাকমা বিডিনিউজ টোয়েন্টিফোর ডটকমকে বলেন, পদবঞ্চিতরা মিছিল নিয়ে গণি বেকারির দিকে আসার সময় দুই পক্ষের মধ্যে ধাওয়া পাল্টা ধাওয়ার ঘটনা ঘটে। “এসময় কয়েকটি বিস্ফোরণের ঘটনা ঘটে। পরে পুলিশ লাঠিচার্জ করে দুই পক্ষকে ছত্রভঙ্গ করে দেয়।” প্রত্যক্ষদর্শীরা জানান, কমিটিতে পদবঞ্চিতরা বুধবার সকালে কলেজের ভেতরে বিক্ষোভ করতে থাকে। বেলা পৌনে ১টার দিকে বহিরাগত বেশকিছু যুবক গণি বেকারি ও আশপাশের এলাকায় অবস্থান নেয়। এসময় কলেজ থেকে একটি মিছিল নিয়ে তারা গণি বেকারির দিকে এলে সেখানে বহিরাগত যুবকরা সে মিছিলটিতে যোগ দিতে যায়। এসময় তাদের অনেকের হাতে ধারালো অস্ত্রশস্ত্র ছিল বলেও জানান প্রত্যক্ষদর্শীরা। মিছিলটি গুলজারের দিকে গিয়ে পুনরায় গণি বেকারির দিকে আসলে দুই পক্ষের মধ্যে ধাওয়া পাল্টা ধাওয়ার ঘটনা ঘটে। এসময় কয়েকটি ককটেল বিস্ফোরণের শব্দও শোনা যায়। এসময় কয়েকটি গাড়ি ভাঙচুরেরও ঘটনা ঘটে। দুই পক্ষের ধাওয়া পাল্টা ধাওয়ায় এসময় কলেজ শিক্ষার্থী ও বিভিন্ন স্কুলে আসা অভিবাবকদের মধ্যে আতঙ্ক সৃষ্টি হয়। আশির দশকের শেষ দিকে চট্টগ্রামের ঐতিহ্যবাহী চট্টগ্রাম কলেজ ও হাজী মুহাম্মদ মহসিন কলেজের দখল নিয়ে একক রাজত্ব প্রতিষ্ঠা করেছিল ইসলামী ছাত্র শিবির। তাদের নিয়ন্ত্রণে থাকা অবস্থায় এ দুই কলেজে অন্য ছাত্র সংগঠনের কার্যক্রম এক প্রকার নিষিদ্ধ ছিল। চট্টগ্রাম কলেজে খুন হয় ছাত্রলীগ ও ছাত্র ইউনিয়নের একাধিক নেতা। হামলায় আহত হয় বিভিন্ন রাজনৈতিক, সাংস্কৃতিক ও সামাজিক সংগঠনের শতাধিক নেতা কর্মী।   ২০১৫ সালের ১৬ ডিসেম্বর এ দুই কলেজের নিয়ন্ত্রণ নেয় ছাত্রলীগ। বিভিন্ন সময়ে নিজেদের মধ্যে আধিপত্য বিস্তারে সংঘর্ষেও জড়াই সরকার দলীয় ছাত্র সংগঠনের বিভিন্ন নেতার অনুসারী কর্মীরা। এর মধ্যে সোমবার রাতে চট্টগ্রাম কলেজ ছাত্রলীগের ২৫ সদস্যের কমিটি ঘোষণা করে মহানগর ছাত্রলীগ। কমিটি বাতিলের দাবিতে মঙ্গলবার কলেজের সামনের সড়ক অবরোধ করে রাথে পদবঞ্চিতরা। যারা নগর আওয়ামী লীগের সাধারণ সম্পাদক ও সিটি মেয়র আ জ ম নাছিরের অনুসারি বলে পরিচিত।", "নওয়াজ শরিফের আপিলের শুনানি করে ইসলামাবাদ হাই কোর্ট বুধবার এ আদেশ দেয় বলে ডনের এক প্রতিবেদনে জানানো হয়।   লন্ডনে চারটি বিলাসবহুল বাড়ির মালিকানা নিয়ে দুর্নীতির অভিযোগে দোষী সাব্যস্ত করে ৬ জুলায় পাকিস্তানের একটি আদালত নওয়াজকে ১০ বছর ও তার মেয়ে মরিয়মকে সাত বছরের কারাদণ্ড দেয়। এর এক সপ্তাহের মাথায় নওয়াজ ও তার মেয়ে লন্ডন থেকে ফিরলে ১৩ জুলাই বিমানবন্দর থেকেই তাদের গ্রেপ্তার করে পাকিস্তানের ন্যাশনাল অ্যাকাউন্টেবিলিটি ব্যুরো। নওয়াজ বন্দি থাকা অবস্থায় তার স্ত্রী কুলসুম নওয়াজ লন্ডনের একটি হাসপাতালে চিকিৎসাধীন অবস্থায় মারা যান। তার শেষকৃত্যে যোগ দেওয়ার জন্য গত ১২ সেপ্টেম্বর নওয়াজকে প্যারলে মুক্তি দেওয়া হয়েছিল।"]}, {"title": ["চট্টগ্রামে ইয়াবাসহ আটক ছাত্রদল নেতা"], "content": ["নগরীর আলকরণ এলাকা থেকে মঙ্গলবার রাতে তাকে গ্রেপ্তার করা হয়। গ্রেপ্তার বাপ্পু কুমার দাশ (২৭) রাউজান কলেজ ছাত্রদলের সাংগঠনিক সম্পাদক ও কলেজ ছাত্রদলের সভাপতি পদপ্রার্থী বলে জানিয়েছে পুলিশ। সদরঘাট থানার ওসি নেজাম উদ্দিন বিডিনিউজ টোয়েন্টিফোর ডটকমকে বলেন, “রাতে আলকরণ এলাকার আজমেরী ভাত ঘরের পাশের একটি গলিতে ব্যাচেলর বাসায় অভিযান চালায় পুলিশ। “সেখানে একটি ব্যাচেলর বাসা থেকে বাপ্পুকে গ্রেপ্তার করা হয়। এসময় তার কাছ থেকে ২২৩ পিস ইয়াবা উদ্ধার করা হয়।” বাপ্পু আলকরণ, কালীবাড়ি এবং নালাপাড়া এলাকায় ইয়াবা বিক্রি করতেন বলে দাবি ওসির।"]}, {"title": ["তামিমের খোঁজ নিলেন প্রধানমন্ত্রী", "ভারতকে কাঁপিয়ে দিয়ে হারল হংকং"], "content": ["কব্জির ইনজুরিতে পড়ে এশিয়া কাপের প্রথম ম্যাচ খেলে মঙ্গলবারই দেশে ফিরে এসেছেন বাংলাদেশ জাতীয় দলের ওপেনার তামিম ইকবাল। বুধবার দুপুরে ফোন করে তার বর্তমান শারীরিক অবস্থা এবং হাতের ইনজুরির খোঁজ নিলেন প্রধানমন্ত্রী শেখ হাসিনা। এশিয়া কাপের উদ্বোধনী ম্যাচে শ্রীলঙ্কার বিপক্ষে ব্যাট করার সময় বাম হাতের কব্জিতে চোট পান ওপেনার তামিম ইকবাল। মাঠ থেকে সোজা চলে যান হাসপাতালে। সেখানে স্ক্যান করে দেখা যায়, চিড় ধরা পড়েছে কব্জিতে। যার অর্থ, এশিয়া কাপেই আর খেলতে পারছেন না তিনি। কিন্তু বাংলাদেশের ব্যাটিংয়ের একেবারে শেষ মুহূর্তে, যখন মুশফিক একপাশে সেঞ্চুরি করে অপরাজিত, তখন অন্য পাশে একে একে সবাই আউট হয়ে যান। শেষ পর্যন্ত মুশফিককে সঙ্গ দিতে ভাঙা হাত নিয়ে মাঠে নামেন তামিম এবং পেসার সুরঙ্গা লাকমালকে এক বল মোকাবেলাও করেন তিনি। তামিমের এই সাহসিকতার দারুণ প্রশংসিত হয় দেশে-বিদেশে। এমন পরিস্থিতিতে মাঠে নামার মতো সাহস সচরাচর কারও হওয়ার কথা নয়। কিন্তু তামিম সেই সাহস দেখালেন এবং মুশফিকের সঙ্গে অসাধারণ ৩২ রানের একটি জুটি গড়ে বাংলাদেশের জয়ের ভিত তৈরি করে দেন। শেষ পর্যন্ত শ্রীলঙ্কার বিপক্ষে ১৩৭ রানের বিশাল ব্যবধানে জয় পায় বাংলাদেশ। তামিম ইকবালকে ফোন করে প্রধানমন্ত্রী বলেন, ‘তোমরা দেশের সম্পদ। বহির্বিশ্বে দেশের মুখ দিন দিন উজ্জ্বল করছো। নিজেদের শরীরের প্রতিও যত্ন নিতে হবে। খেলায় হারজিত থাকবেই।’ ওইদিনের ম্যাচে সাহসী ভূমিকার জন্য তামিমকে ধন্যবাদ জানান তিনি। প্রধানমন্ত্রী প্রয়োজনে বিদেশে গিয়ে চিকিৎসা করানোর জন্য বলেন তামিমকে। কুণ্ঠাবোধ না করে যে কোনো বিষয় তাকে জানাতেও বলেন প্রধানমন্ত্রী শেখ হাসিনা। এইউএ/আইএইচএস/আরআইপি", "‘এ’ গ্রুপের ম্যাচে ২৬ রানে জিতেছে ভারত। ২৮৬ রানের লক্ষ্য তাড়ায় হংকং থমকে যায় ২৫৯ রানে। রোহিত শর্মাদের এই জয়ে সুপার ফোরে বাংলাদেশ ও আফগানিস্তানের সঙ্গী হল ভারত ও পাকিস্তান। শ্রীলঙ্কার পর দ্বিতীয় দল হিসেবে টুর্নামেন্ট থেকে বিদায় নিল হংকং। জয়ের জন্য শেষ ১৬ ওভারে ১১২ রান প্রয়োজন ছিল হংকংয়ের, হাতে ছিল ১০ উইকেট। কিন্তু সে সময়ে দারুণভাবে ঘুরে দাঁড়িয়ে স্বস্তির জয় তুলে নেয় রবি শাস্ত্রির শিষ্যরা। দুবাই ইন্টারন্যাশনাল ক্রিকেট স্টেডিয়ামে মঙ্গলবার টস হেরে ব্যাট করতে নেমে ৪৫ রানের উদ্বোধনী জুটিতে শুরুটা ভালো করে ভারত। দ্বিতীয় উইকেটে অম্বাতি রাইডুর সঙ্গে ১১৬ রানের জুটিতে দলকে দৃঢ় ভিতের ওপর দাঁড় করান ধাওয়ান। ৭০ বলে দুই ছক্কা আর তিন চারে ৬০ রান করে ফিরে যান রাইডু। ছবি: আইসিসি দিনেশ কার্তিকের সঙ্গে ৭৯ রানের আরেকটি দারুণ জুটিতে ভারতকে শেষের ঝড় তোলার মঞ্চ তৈরি করে দেন ধাওয়ান। ২ উইকেটে ২৩৭ রান নিয়ে ডেথ ওভারে যায় ভারত। কিন্তু হাতে ৮ উইকেট আর ক্রিজে দুই থিতু ব্যাটসম্যান থাকার পরও প্রত্যাশিত ঝড় তুলতে পারেনি সাবেক বিশ্ব চ্যাম্পিয়নরা। এক সময়ে তিনশর বেশি রানে নজর রাখা দলটি শেষ ১০ ওভারে মাত্র ৪৮ যোগ করে থামে ২৮৫ রানে। ১২০ বলে ১৫ চার আর দুই ছক্কায় ১২৭ রান করে ফিরেন ধাওয়ান। ওয়ানডেতে এটি বাঁহাতি এই ওপেনারের চতুর্দশ সেঞ্চুরি।  মুম্বাইয়ে জন্ম নেওয়া হংকংয়ের অনিয়মিত অফ স্পিনার কিনচিত সাহ ৩৯ রানে নেন ৩ উইকেট। তার শেষের দারুণ বোলিংয়ে তিনশ ছাড়ানো লক্ষ্য দিতে পারেনি ভারত। অভিজ্ঞ ভুবনেশ্বর কুমার, অভিষিক্ত মোহাম্মদ খলিল কিংবা শার্দুল ঠাকুর- ভারতের তিন পেসারের কেউ নতুন বলে উইকেট এনে দিতে পারেননি। শুরু থেকে শট খেলতে শুরু করেন নিজাকাত খান। একটু সময় নিয়ে থিতু হয়ে আনশুমান রাথও মনোযোগ দেন রানের গতি বাড়ানোর দিকে। তাদের ব্যাটে হংকং পায় প্রথম শতরানের উদ্বোধনী জুটি। দুই ওপেনারের ব্যাটে তরতর করে এগিয়ে যায় হংকং। দুই তুরুপের তাস যুজবেন্দ্র চেহেল ও কুলদীপ যাদবও পরীক্ষায় ফেলতে পারছিলেন না নিজাকাত-আনশুমানকে। দুই জনের ব্যাটে হংকং পেয়ে যায় নিজেদের ইতিহাসের সেরা জুটি। ছবি: আইসিসি ২০১৬ সালে দেশের মাটিতে স্কটল্যান্ডের বিপক্ষে চতুর্থ উইকেটে ১৭০ রান করেছিলেন আনশুমান-নিজাকাত। সেটা ছাড়িয়ে দুই জনে যোগ করেন ১৭৪ রান। ৩৪.১ ওভার স্থায়ী এই জুটি ভাঙেন কুলদীপ। রিস্ট স্পিনারের বলে ড্রাইভ করতে গিয়ে এক্সট্রা কাভারে ধরা পড়েন হংকং অধিনায়ক। ৯৭ বলে খেলা আনশুমানের ৭৩ বলের ইনিংসে ৪টি চারের পাশে ছক্কা একটি। ২০১৬ সালে ৯৪ রানে ফিরেছিলেন নিজাকাত। গত বছর করেছিলেন ৯৩। এবার আউট হলেন ৯২ রানে। সেঞ্চুরি অধরাই থেকে গেল এই ওপেনারের। ১১৫ বলের ইনিংসে ১২ চার ও ১ ছক্কা হাঁকানো নিজাকাতকে কট বিহাইন্ড করে নিজের প্রথম উইকেট নেন খলিল। ১ রানের ভেতরে দুই ওপেনারকে হারানো হংকং আর ঘুরে দাঁড়াতে পারেনি। শেষের দিকে নিয়মিত উইকেট হারিয়ে দলটি কোনোমতে আড়াইশ ছাড়ায়।    লেগ স্পিনার চেহেল ও বাঁহাতি পেসার খলিল নেন তিনটি করে উইকেট। বাঁহাতি রিস্ট স্পিনার কুলদীপ দুটি। নিজেদের গ্রুপের শেষ ম্যাচে বুধবার পাকিস্তানের মুখোমুখি হবে ভারত।   সংক্ষিপ্ত স্কোর: ভারত: ৫০ ওভারে ২৮৫/৭ (রোহিত ২৩, ধাওয়ান ১২৭, রাইডু ৬০, কার্তিক ৩৩, ধোনি ০, কেদার ২৮*, ভুবনেশ্বর ৯, ঠাকুর ০, কুলদীপ ০*; আফজাল ০/৩৪, নওয়াজ ১/৫০, এজাজ ১/৪১, এহসান ২/৬৫, নাদিম ০/৩৯, নিজাকাত ০/১৫, কিনচিত ৩/৩৯) হংকং: ৫০ ওভারে ২৫৯/৮ (নিজাকাত ৯২, আনশুমান ৭৩, বাবর ১৮, কার্টার ৩, শাহ ১৭, এহসান ২২, এজাজ ০, স্কট ৭, আফজাল ১২*, নওয়াজ ২*; ভুবনেশ্বর ০/৫০, খলিল ৩/৪৮, ঠাকুর ০/৪১, চেহেল ৩/৪৬, কুলদীপ ২/৪২, কেদার ০/২৮) ফল: ভারত ২৬ রানে জয়ী ম্যান অব দ্য ম্যাচ: শিখর ধাওয়ান"]}]